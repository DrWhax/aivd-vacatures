Stand­plaats Zoetermeer
Werkplekken 3
Contractduur 1 jaar
Uren per week 32 - 36
Maand­salaris €3.919 - €5.825
Salaris­niveau schaal 12
Niveau Universitair oude stijl

Vakgebied Financieel / economisch
Reageren voor 12 maart
Vacaturenummer 2022/063
Plaatsingsdatum 14 februari 2022
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Kent de Rijksbrede begrotingscyclus geen geheimen voor jou? Wil jij directe
invloed uitoefenen op de financiële richting die de AIVD binnen het Rijk
opgaat? Dan is de functie senior adviseur Planning en Control bij de AIVD echt
iets voor jou!

Wat ga je doen?

Als senior adviseur Planning en Control ondersteun en adviseer je unithoofden
en directeuren bij de uitvoering van de planning- en controlcyclus van de
Algemene Inlichtingen- en Veiligheidsdienst (AIVD), rekening houdend met
comptabele wet- en regelgeving. Je bewaakt de inhoudelijke en financiële kaders
en je geeft advies over financieel-economische zaken. Vanuit jouw ervaringen en
je diepgaande kennis van de rijksbegrotingscyclus geef je advies over de
ontwikkeling van nieuwe initiatieven en keuzes ten aanzien van de optimale
inzet van middelen. Enerzijds signaleer je knelpunten die je tegenkomt,
anderzijds benoem je kansen die je ziet. Op deze manier draag je bij aan de
verdere verbetering van de planning- en controlcyclus van de AIVD. Je levert
een inhoudelijke bijdrage aan dienstbrede planningsproducten,
uitvoeringsrapportages en verantwoordingsdocumenten voor het managementteam.
Hiervoor sta je niet alleen aan de lat, maar werk je samen met onder andere de
financiële administratie, decentrale staven en onderdelen van de verschillende
directies.

Inhoudelijk raakt jouw baan alle aspecten van de begrotingscyclus van het Rijk.
Binnen deze functie onderhoud je dan ook contact met de verschillende partners
binnen het Rijk, zoals de directie FEZ van BZK, de IRF, de Algemene Rekenkamer
en de Auditdienst Rijk. Je stelt adviesdocumenten op voor de Tweede kamer en
vertegenwoordigt de AIVD in departementale overleggen. Tot slot neem je een
coachende rol in, waarbij je jouw kennis en ervaringen deelt met je collega’s
en hen helpt bij hun ontwikkeling.

Wat krijg je daarvoor terug?

Een afwisselende functie, waarin je de ruimte krijgt zelfstandig keuzes te
maken en directe invloed kunt uitoefenen op de richting die de AIVD op
financieel gebied opgaat. Je werkt in een organisatie met korte lijnen, waarbij
je rechtstreeks bij het hoger management aan tafel zit. Jouw adviezen kunnen
dus écht het verschil maken. Het team van adviseurs Planning & Control is jong
en divers en er heerst een open en collegiale sfeer.

Functie-eisen

Gewapend met kennis over financieel-economische vraagstukken ben jij een
overtuigende adviseur voor onze unithoofden en directeuren. Jouw analytische,
communicatieve en relationele vaardigheden zijn sterk ontwikkeld. Je bent
proactief en werkt zelfstandig, waarbij je sterk genoeg in jouw schoenen staat
om onze belangen te kunnen behartigen tegenover uiteenlopende partijen. Je
vindt het leuk om je continu te blijven verdiepen in onze primaire processenen
met jouw helicopterview zorg je ervoor dat je het grotere geheel binnen een
bestuurlijke omgeving altijd overziet.

Verder:

    beschik je over een WO-diploma in de richting van algemene economie, bestuurskunde, bedrijfskunde of bedrijfseconomie;
    heb je minimaal 3 jaar werkervaring opgedaan in een financieel-economische of controlfunctie en heb je ervaring met het vertalen van beleidsmatige doelen naar concrete resultaten op de werkvloer;
    heb je ervaring met het werken in een politiek-bestuurlijke omgeving;
    beschik je over goede mondelinge en schriftelijke adviesvaardigheden;
    heb je bij voorkeur ervaring met SAP.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 230,- en loopt op tot maximaal € 722,- bruto per maand bij een volledige werkweek.
    Maand­salaris Min €3.919 – Max. €5.825 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De Centrale staf ondersteunt het management van de AIVD met advies, diensten en
door het zichtbaar maken van de toegevoegde waarde van het werk bij politiek,
bestuur en maatschappij.

De afdeling Control houdt zich bezig met kaderstelling, sturing,
risicobeheersing en verantwoording. Van advies aan het management en het
uitvoeren van audits tot het onderhouden van contacten met externe partijen
binnen de financiële kolom van de Rijksoverheid. De medewerkers zijn scherp,
gefocust en toegewijd. Zo leveren ze een belangrijke bijdrage aan de kwaliteit
van ons werk én aan de veiligheid van Nederland.

