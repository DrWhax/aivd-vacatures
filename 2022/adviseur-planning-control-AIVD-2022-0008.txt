tand­plaats Zoetermeer
Contractduur 1
Uren per week 32 - 36
Maand­salaris €3.344 - €5.139
Salaris­niveau schaal 11
Niveau Universitair Master

Vakgebied Financieel / economisch
Reageren voor 12 maart
Vacaturenummer 2022/050
Plaatsingsdatum 14 februari 2022
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Wil jij als adviseur Planning en Control met jouw adviezen het verschil maken
in de financiële besluitvorming van de AIVD? Dan is deze functie echt iets voor
jou!

Wat ga je doen?

Als adviseur Planning en Control adviseer en ondersteun je één of meerdere
directies bij de uitvoering van de planning en control cyclus van de Algemene
Inlichtingen- en Veiligheidsdienst (AIVD). Om de organisatiedoelstellingen te
bereiken ontvangen directies jaarlijks budget. Als adviseur monitor je hoeveel
budget de directies hebben ontvangen, wat er is uitgegeven en wat de
verwachting is voor het verdere jaar. In de gesprekken met de directies
analyseer je de processen en adviseer je over eventuele knelpunten.

Je adviseert hierbij ook toekomstgericht: welke ontwikkelingen spelen er de
komende jaren en hoe spelen we hierop in met de AIVD-directies? Je krijgt
hiervoor alle relevante bedrijfsinformatie tot je beschikking om tot goede
analyses te komen in de vorm van overzichten en rapportages.

In jouw functie lever je een belangrijke bijdrage aan het opstellen en het
realiseren van het jaarplan voor het management team van de AIVD, het
ministerie van Binnenlandse Zaken, de Tweede Kamer en onze toezichthouders. In
deze functie werk je nauw samen met andere organisatieonderdelen van de AIVD,
waaronder de financiële administratie, directiestaven en overige afdelingen
binnen de Centrale Staf.

Wat krijg je daarvoor terug?  Je werkt in een organisatie met korte lijnen,
waarbij je rechtstreeks bij het hoger management aan tafel zit en je een uniek
inzicht krijgt in onze financiële doelstellingen. Jouw adviezen kunnen dus écht
het verschil maken. Dit doe je niet alleen, het team van adviseurs Planning &
Control is jong en divers en er heerst een open en collegiale sfeer. Je werkt
zelfstandig maar je kan rekenen op de ondersteuning van (senior) collega’s. Ook
bieden we je opleidingsmogelijkheden binnen jouw vakgebied.

Functie-eisen

Jouw kennis over financieel-economische vraagstukken stelt je in staat om
overtuigend op te treden als adviseur.  Werken in een politiek-bestuurlijke
omgeving gaat je goed af. Je neemt het initiatief en vindt het leuk om je
continu te blijven verdiepen in onze primaire processen. Met jouw
helicopterview zorg je ervoor dat je het grotere geheel binnen een bestuurlijke
omgeving altijd overziet. Ook ben je analytisch, goed in het plannen en
organiseren van je taken en heb je een vlotte pen.

Verder:

    beschik je over wo-werk en denkniveau met als studieachtergrond bestuurskunde, bedrijfskunde, bedrijfseconomie of vergelijkbaar;
    het heeft de voorkeur als je ervaring hebt opgedaan in een financieel-economische of controlfunctie;
    heb je bij voorkeur ervaring met het werken in een politiek-bestuurlijke omgeving;
    beschik je over goede mondelinge en schriftelijke adviesvaardigheden;
    heb je bij voorkeur ervaring met SAP.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 225,- en loopt op tot maximaal € 685,- bruto per maand bij een volledige werkweek.
    Maand­salaris Min €3.344 – Max. €5.139 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De Centrale staf ondersteunt het management van de AIVD met advies, diensten en
door het zichtbaar maken van de toegevoegde waarde van het werk bij politiek,
bestuur en maatschappij.

De afdeling Control houdt zich bezig met kaderstelling, sturing,
risicobeheersing en verantwoording. Van advies aan het management en het
uitvoeren van audits tot het onderhouden van contacten met externe partijen
binnen de financiële kolom van de Rijksoverheid. De medewerkers zijn scherp,
gefocust en toegewijd. Zo leveren ze een belangrijke bijdrage aan de kwaliteit
van ons werk én aan de veiligheid van Nederland.

