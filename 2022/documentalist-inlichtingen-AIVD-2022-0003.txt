Stand­plaats Zoetermeer 
Werkplekken 4
Contractduur 1 jaar
Uren per week 32- 36 
Maand­salaris €2.675 - €3.617 
Salaris­niveau schaal 8 Niveau MBO - 4

Vakgebied Documentatie en Informatievoorziening Reageren voor 20 februari
Nog 6 dagen Vacaturenummer 2022/010 Plaatsingsdatum 26 januari 2022
Dienst­verband Arbeidsovereenkomst voor bepaalde tijd met uitzicht op
onbepaalde tijd

Functie­omschrijving

Informatie is heel belangrijk voor de Algemene Inlichtingen- en
Veiligheidsdienst (AIVD). Het is de basis van ons werk en we houden Nederland
ermee veilig. Vind jij informatie en de vastlegging hiervan het mooiste wat er
is? Werk je zorgvuldig en wil je mensen graag van dienst zijn? Dan past de baan
van documentalist bij één van onze hechte teams goed bij jou.

Wat ga je doen?  Bij de AIVD doen we onderzoek en daarbij verzamelen we
informatie. Deze informatie moet zo worden opgeslagen dat we alles snel kunnen
terugvinden. Ook moeten we kunnen uitleggen waarom we bepaalde informatie
hebben verzameld en opgeslagen. Jouw leidinggevende of zelfs de minister kan
daar namelijk om vragen. Dat is jouw belangrijke werk als documentalist. Jij
bent voor je team dus de informatiespecialist en verantwoordelijk voor uniforme
vastlegging. Bij alles wat binnenkomt vraag jij je af: wat is het, wat betekent
het en waar hoort het thuis? Vervolgens sla je de gegevens op in onze speciale
systemen. Je kent deze systemen door en door en denkt mee aan de verdere
ontwikkeling ervan. Als collega’s op zoek zijn naar informatie kun jij het dus
meteen terugvinden. Of je ziet verbanden met andere informatie. Natuurlijk laat
je dit direct weten aan je collega’s van de onderzoeksteams. Soms ga je zelf op
zoek naar aanvullende informatie in open bronnen. Soms ligt er veel werk op je
te wachten en is het doorwerken tot het af is. Soms gaat een onderzoek opeens
een andere kant op en beweeg je daarin mee. Afwisselend en verantwoordelijk
werk dus, waarbij je het team en de organisatie laat profiteren van jouw
kennis.

Wat krijg je daarvoor terug?  Jij weet en ziet alles! Het geeft echt een kick
als je jouw team kan wijzen op relevante informatie. Reken maar dat dat
gewaardeerd wordt. Omdat je de informatie als geen ander kent, geven we je veel
ruimte om met ideeën te komen. Bijvoorbeeld om nog slimmere zoekopdrachten te
bedenken of als we een proces handiger kunnen inrichten. Wat jouw werk echt
bijzonder maakt? Je helpt mee om Nederland veilig te houden.  Functie-eisen

Jij vindt informatie en de vastlegging het leukste wat er is. Je schat snel in
of iets belangrijk is, je kunt zorgvuldig werken en je vindt het fijn om jouw
collega’s van de onderzoeksteams te helpen. Je bent geïnteresseerd in wat zij
doen, want daardoor doe jij je werk ook beter. Soms heb je al een antwoord
voordat de vraag is gesteld! Je gaat gewoon door als er veel werk ligt (ook als
er telkens werk bij komt) en laat je niet snel afleiden. Als je met iets
belangrijks bezig bent, maak je dat af. Daarnaast:

beschik je over hbo werk- en denkniveau met minimaal een mbo 4-opleiding; weet
je het nodige van documentaire informatiesystemen en het zoeken in (digitale)
bronnen; kun je Engelse informatie begrijpen.

Arbeids­voorwaarden

Salaris­niveau schaal 8 Salaris­omschrijving

Het salaris is gebaseerd op een volledige werkweek. Daarnaast is aan het
werken bij de AIVD een toeslag verbonden. Deze toeslag bedraagt bij
indiensttreding € 149,- en loopt op tot maximaal € 453,- bruto per maand bij
een volledige werkweek.  Maand­salaris Min €2.675 – Max. €3.617 (bruto)
Dienst­verband Arbeidsovereenkomst voor bepaalde tijd met uitzicht op
onbepaalde tijd Contract­duur 1 jaar Minimaal aantal uren per week 32 Maximaal
aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

Solliciteren? Stuur ons een cv en sollicitatiebrief waaruit duidelijk en
onderbouwd je motivatie blijkt om te willen werken bij de AIVD.  Een assessment
maakt onderdeel uit van de selectieprocedure.  Na de sluitingsdatum is het niet
meer mogelijk om te solliciteren.  Je sollicitatie wordt alleen in behandeling
genomen wanneer je op de juiste manier, via de daarvoor bestemde
sollicitatie-knop reageert. Je uitgebreide motivatie is ingevuld en je cv is
bijgesloten.  We vragen je om niet met anderen te spreken over je sollicitatie
bij de AIVD. Het kan je sollicitatie en eventuele loopbaan bij de AIVD schaden
en je veiligheid in gevaar brengen.  Om veilig te solliciteren, raden we je
sterk aan je online sollicitatie vanuit Nederland te versturen. Verblijf je in
het buitenland, wacht dan tot je weer in Nederland bent.  Een
veiligheidsonderzoek op niveau A, psychologische onderzoeken, het opvragen van
referenties en online screening zijn daarom onderdeel van de
sollicitatieprocedure.  Om in aanmerking te komen voor een functie bij de AIVD
moet je de Nederlandse nationaliteit hebben en (in principe) de afgelopen 10
jaar in Nederland hebben gewoond. Ook aan je eventuele partner en andere mensen
in je omgeving worden bepaalde eisen gesteld.  Houd er rekening mee dat de
selectieprocedure, inclusief het veiligheidsonderzoek, ongeveer 6 maanden in
beslag kan nemen.  De AIVD gebruikt een digitale manier om te solliciteren.
Houd er rekening mee dat het invullen van het sollicitatieformulier mogelijk
technische problemen met zich meebrengt. Wacht dus niet tot het laatste moment
met solliciteren.

Meer over jouw toekomstige afdeling

De directie Inlichtingen verricht onderzoek, exploiteert informatie en
mobiliseert derden om de democratische rechtsorde en de staatsveiligheid te
beschermen, de veiligheid te bevorderen en een bijdrage te leveren aan de
vorming van het buitenlands beleid en de Nederlandse overheid
