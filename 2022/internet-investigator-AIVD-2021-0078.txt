Stand­plaats Zoetermeer
Contractduur 1 jaar
Uren per week 36
Maand­salaris €2.811 - €4.519
Salaris­niveau schaal 10
Niveau Bachelor - HBO

Vakgebied ICT
Reageren voor 28 februari Nog 14 dagen
Vacaturenummer 2022/045
Plaatsingsdatum 3 februari 2022
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Open bronnen – van het www tot het dark web – zijn schatkamers van informatie.
Als je het kunt vinden! Heb jij diepgaande kennis van internettechnologie, een
instelling als een detective en ga je door tot je gevonden hebt wat je zoekt?

Wat ga je doen?  Een vage foto: waar en wanneer is hij gemaakt en wie staan
erop? Een telefoonnummer: kunnen we hiermee een target identificeren?
Voorbeelden van vragen die jij krijgt als internet investigator bij OSINT, de
afdeling Open Source Intelligence. Met behulp van open bronnen vind je
informatie, ook al zit het verborgen in de diepste groeven van het internet.
Aan de voorkant, via sociale media, zoekmachines, radarbeelden, heat maps of
Google Earth. Aan de achterkant, waar je dieper zoekt in websites, databases of
netwerken, van het surface tot het dark web. Legaal, creatief, veilig én
afgeschermd: je vindt sporen, maar je laat ze zelf niet na. Heldere rapportages
zijn het resultaat, met informatie waar onze inlichtingenteams écht iets aan
hebben en waar ze met vertrouwen hun onderzoek mee kunnen voortzetten. Je zoekt
onophoudelijk naar nieuwe, innovatieve manieren van werken, houdt je kennis
vlijmscherp en laat de hele organisatie daarvan profiteren met trainingen en
andere vormen van overdracht. Ben jij geen gewone webzoeker, maar een
vasthoudende OSINT-onderzoeker en een echte expert? Dan kun je bij ons doen wat
bijna nergens anders kan : je OSINT-vaardigheden inzetten voor het
inlichtingenwerk.

Wat krijg je daarvoor terug?  Een zeer innovatieve functie in het hart van ons
werk, midden tussen inhoud en techniek (moderne tools, R&D). Net zolang
doorpluizen tot je hebt gevonden wat het inlichtingenteam zoekt, ook als
iedereen denkt dat het niet gevonden kan worden. Zulke successen maken je
trots! Sparren met supergemotiveerde collega’s, steeds blijven leren, kennis
brengen en halen. Zo werk je mee aan de ontwikkeling van het team én aan de rol
van OSINT in het operationele en inlichtingenproces. En niet te vergeten: aan
het veilig houden van Nederland.

Functie-eisen

Jij kent de online wereld van boven tot onder – van zoekmachines en sociale
netwerken tot het dark web, en van apps en databases tot tools. Je combineert
deze kennis met een creatieve en vasthoudende manier van werken. Je houdt oog
op het doel, met een nieuwsgierige blik en de instelling van een terriër:
resultaat telt voor jou. Als je ook nog een niet-westerse taal beheerst en kan
programmeren of scripten, dan waarderen we dat zeer.

Verder beschik je in elk geval over:

    een hbo werk- en denkniveau;
    uitstekende kennis van de (achterliggende) technologie van het internet en een aantoonbaar hoog (online) veiligheidsbewustzijn;
    minimaal twee voorbeelden over hoe je, hobbymatig of als werkervaring, open internet zaken hebt gevonden die niet gevonden wilden worden.

Ga je solliciteren? Geef dan in je motivatiebrief aan waarom jij voldoet aan de eisen en neem ons mee in de voorbeelden waar je jouw OSINT-vaardigheden hebt toegepast.
Arbeids­voorwaarden

    Salaris­niveau schaal 10
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 195,- en loopt op tot maximaal € 620,- bruto per maand bij een volledige werkweek.
    Maand­salaris Min €2.811 – Max. €4.519 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Een OSINT-test maakt onderdeel uit van de selectieprocedure.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De afdeling Open Source Intelligence (OSINT) versterkt de teams en afdelingen
van de AIVD met specialistisch onderzoek in open bronnen. De afdeling is
creatief en innovatief, werkt vraaggestuurd samen met de hele organisatie en is
op elk moment inzetbaar. Ons doel: zorgen voor kwalitatief zeer hoogwaardig,
modern en efficiënt OSINT-onderzoek, zodat andere, zwaardere onderzoeksmethoden
gericht kunnen worden ingezet.

