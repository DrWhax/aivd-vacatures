Stand­plaats Zoetermeer
Contractduur 1 jaar
Uren per week 32 - 36
Maand­salaris €4.367 - €6.547
Salaris­niveau schaal 13
Niveau WO bachelor

Vakgebied Financieel / economisch
Reageren voor 7 maart
Vacaturenummer 2022/043
Plaatsingsdatum 3 februari 2022
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Blijven aansluiten bij deze veranderende tijd van toenemende digitalisering en
automatisering. Volop samenwerken met diverse vakspecialisten, bestuurders en
partners. Proactief het management helpen bij hun keuzes voor de technische
oplossingen die onmisbaar zijn voor de Nederlandse veiligheid. Interessant?

Wat ga je doen?  De Algemene Inlichtingen- en Veiligheidsdienst (AIVD) ziet de
toenemende technologische mogelijkheden en de grote groei in volume en aard van
onze datastromen terug in een steeds complexere verknooptheid van ons data- en
applicatielandschap. Dat vraagt om structurele aandacht voor technologie- en
inrichtingskeuzes.

Als portfoliomanager help je het management bij hun strategische keuzes, je
treedt op als adviseur en begeleidt het gehele portfolioproces. Samen met je
team maak je de juiste vertaalslag van de strategie naar de belangrijkste
ontwikkelingen en programma’s in het IV domein. Denk bijvoorbeeld aan het
vernieuwen van geautomatiseerde gegevensverwerking, waarvoor ons data platform
samen met de MIVD wordt doorontwikkeld, uiteraard binnen de wettelijke kaders.
Voor deze en vele andere ontwikkelingen zorg jij voor een optimale
prioritering. Prioritering die bijdraagt aan het realiseren van de strategische
doelen van de dienst. Je komt terecht bij het CIO Office en je werkt nauw samen
met de CIO, die eindverantwoordelijk is voor transparant portfoliomanagement.

Wat krijg je daarvoor terug?

Een unieke kans om in een spannende en interessante omgeving een wezenlijke
bijdrage te leveren aan de toekomst van de AIVD. Je werkt in een complex
sturingsveld met een breed veld aan betrokkenen, intern, maar ook met
Binnenlandse Zaken en Koninkrijksrelaties (BZK) en met de Militaire
Inlichtingen- en Veiligheidsdienst (MIVD). Onze IT-voorzieningen zijn
onlosmakelijk verweven met ons primaire proces. Jouw werk hierin is van
wezenlijk belang.  We zijn een team in opbouw, dit biedt jou de kans om verder
vorm te geven aan de inrichting van ons portfoliomanagement.

Functie-eisen

Je stroopt de mouwen op omdat je resultaat wil zien. Je bent nieuwsgierig, je
hebt een scherp oog voor vernieuwing en modernisering van processen en de
kansen die data en IT daarbij te bieden hebben. Met je aanstekelijke
enthousiasme en vakkennis krijg je collega’s mee.

Je hebt verstand van businessprocessen en verandertrajecten. Dankzij jouw
integrale visie en aanpak begrijp jij als geen ander hoe veranderingen impact
hebben op de vele facetten van een organisatie. Je bent een ware verbinder, je
gaat net zo makkelijk om met onze pientere IT’ers en projectmanagers als met
kritische leidinggevenden en directieleden.

Daarnaast heb je:
• wo werk- en denkniveau;
• je hebt ruime werkervaring als portfoliomanager, bij voorkeur in een IT-omgeving of voor een CIO;
• ervaring op het gebied van (programma- en project)management, governance en het begeleiden van verandertrajecten;
• bij voorkeur ben je bekend met de SAFe methodiek.

Arbeids­voorwaarden

    Salaris­niveau schaal 13
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 227,94 en loopt op tot maximaal € 690,40 bruto per maand bij een volledige werkweek.
    Maand­salaris Min €4.367 – Max. €6.547 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De Centrale staf ondersteunt het management van de AIVD met advies, diensten en
door het zichtbaar maken van de toegevoegde waarde van het werk bij politiek,
bestuur en maatschappij.

CIO Office is verantwoordelijk voor de sturing op samenhang, randvoorwaarden en
structuren van goed werkende IT-systemen, bedrijfsprocessen, datastructuren en
gebruikerswensen. Dit doen wij binnen de bijzondere en veeleisende opdracht van
de organisatie. De medewerkers zijn professioneel, kritisch en toegewijd. Zo
leveren ze een belangrijke bijdrage aan de doelmatigheid en compliance van onze
systemen én aan de veiligheid van Nederland.

