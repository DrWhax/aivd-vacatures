Stand­plaats Zoetermeer
Contractduur 1 jaar
Uren per week 32 - 36
Maand­salaris €3.919 - €5.825
Salaris­niveau schaal 12
Niveau Universitair Master

Vakgebied Financieel / economisch, ICT
Reageren voor 28 februari Nog 14 dagen
Vacaturenummer 2022/033
Plaatsingsdatum 31 januari 2022
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

De transformatie naar een digitale inlichtingendienst vormgeven door business
architecturen te ontwikkelen waarmee we onze processen ondersteunen. Hierbij
vergroten wij het rendement uit verworven data en waarborgen we onze
zorgplicht. Een unieke opdracht voor een business architect die vooral in
oplossingen en mogelijkheden denkt.

Wat ga je doen?  Om de vele dreigingen op onze democratische rechtsorde voor te
zijn maken we gebruik van alle mogelijkheden die de technologie te bieden
heeft. Zodanig dat we wel kunnen spreken van een transformatie naar een
‘digitale dienst’. Dat is een ontwikkeling die de nodige vragen oproept. Hoe
houden we overzicht over de veranderingen? Hoe raken de veranderingen onze
processen, diensten en organisatiestructuur? Hoe moet onze toekomstige Business
en Informatie (BI) architectuur eruitzien? Hoe genereren we waarde voor de hele
organisatie, zonder zaken dubbel te doen? En hoe vergroten we het rendement van
data met inachtneming van behoud van kwaliteit én onze zorgplicht? Als business
architect ga jij op zoek naar de antwoorden. Met die antwoorden geef je inzicht
in de veranderingen die nodig zijn voor het behalen van onze ambities. Je
ontwikkelt architecturen die gedragen en begrepen worden en optimaal inpasbaar
zijn. In alles wat je doet stel je constant de vraag: welke vermogens in de
organisatie moeten en kunnen worden versterkt en welke veranderingen (epics)
voegen de meeste waarde toe? Zo lever je een belangrijke bijdrage aan de visie
en strategie van de dienst.

Wat krijg je daarvoor terug?  Een buitengewone kans als je veel waarde hecht
aan innovatie en ondernemerschap. Het is namelijk een nieuwe functie waar je
tot op grote hoogte jouw eigen invulling aan kunt geven. Je invloed in deze
baan is dus groot! Samen met je collega’s, een team van architecten en met
andere veiligheidsdiensten bouw je aan een toekomstbestendige architectuur voor
de AIVD én aan de veiligheid van Nederland.

Functie-eisen

Met je kennis van informatiemanagement en business architectuur, ervaring met
procesoptimalisatie en je grote nieuwsgierigheid naar de nieuwste trends, focus
jij je volledig op innovatieve oplossingen. Je bent wars van remmende factoren
en denkt vooral in mogelijkheden. Daar weet je je collega’s, op allerlei
verschillende niveaus, van te overtuigen, want je bent communicatief sterk en
omgevingsbewust. Daarnaast heb je:

    een academisch werk- en denkniveau en een bedrijfskundige of economische achtergrond;
    meerdere jaren relevante werkervaring;
    kennis van SAFe/Agile;
    ervaring met TOGAF ADM en met het capability model is mooi meegenomen

Arbeids­voorwaarden

    Salaris­niveau schaal 12
    Salaris­omschrijving

 Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 230,- en loopt op tot maximaal € 722,- bruto per maand bij een volledige werkweek.
 Maand­salaris Min €3.919 – Max. €5.825 (bruto)
 Dienst­verband Arbeidsovereenkomst voor bepaalde tijd met uitzicht op onbepaalde tijd
 Contract­duur 1 jaar
 Minimaal aantal uren per week 32
 Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De Centrale staf ondersteunt het management van de AIVD met advies, diensten en
door het zichtbaar maken van de toegevoegde waarde van het werk bij politiek,
bestuur en maatschappij.

CIO Office is verantwoordelijk voor de sturing op samenhang, randvoorwaarden en
structuren van goed werkende IT-systemen, bedrijfsprocessen, datastructuren en
gebruikerswensen. Dit doen wij binnen de bijzondere en veeleisende opdracht van
de organisatie. De medewerkers zijn professioneel, kritisch en toegewijd. Zo
leveren ze een belangrijke bijdrage aan de doelmatigheid en compliance van onze
systemen én aan de veiligheid van Nederland.

