Stand­plaats Zoetermeer
Werkplekken 2
Contractduur 1 jaar
Uren per week 32 - 36
Maand­salaris €2.605 - €3.521
Salaris­niveau schaal 8
Niveau Bachelor - HBO, MBO

Vakgebied ICT
Reageren voor 30 augustus Nog 12 dagen
Vacaturenummer 2020/136
Plaatsingsdatum 8 augustus 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Wil jij eersteklas IT-services leveren aan kritische collega’s? En heb je bovendien de ambitie om jezelf te ontwikkelen tot een echte IT-specialist? Werken met unieke systemen, aan jezelf en aan de veiligheid van Nederland: bij de Algemene Inlichtingen- en Veiligheidsdienst kan het allemaal.

Wat ga je doen?

De 2.000 medewerkers van de Algemene Inlichtingen- en Veiligheidsdienst zijn bij hun belangrijke werk afhankelijk van het ongestoord functioneren van verschillende netwerken. Hierop draaien uiteenlopende, vaak speciale applicaties. Als IT-supportmedewerker ben jij het eerste aanspreekpunt voor vragen en incidenten rondom het gebruik van deze netwerken en applicaties. Je bent een echte senior, dus je kunt de meeste meldingen direct zelf afhandelen. Als je er niet uitkomt, weet je jouw collega’s van de tweede en derde lijn moeiteloos te vinden. Omdat je de kritische ICT-componenten en primaire applicaties doorlopend monitort, ben je problemen vaak vóór. Jouw collega’s waarderen dat! Daarnaast rekenen we op je bij onze IT-projecten. We zitten bovenop de ontwikkelingen en luisteren graag naar jouw bijdrage over het beheer van nieuwe software of informatiebeveiliging. Service verlenen voor systemen die nergens anders draaien, onze gebruikers helpen bij hun verantwoordelijke werk én bijdragen aan de nationale veiligheid. Hoe bijzonder wil je het hebben?

Wat krijg je ervoor terug?
Een functie in het centrum van onze IT-dienstverlening! En een baan die jou veel kansen oplevert. We stimuleren jouw professionele en persoonlijke ontwikkeling met cursussen, opleidingen en trainingen. Zo geven we je een opstap om je verder te ontwikkelen in het IT-vak. Denk bijvoorbeeld aan een toekomst als systeem- of netwerkengineer. Je komt terecht in een team met gemotiveerde collega’s. Iedereen zet zich voor de volle 100% in, maar voor sociale activiteiten maken we altijd tijd.

Functie-eisen

Jij wilt jouw collega’s echt helpen en denkt altijd met hen mee. Je voorkomt problemen liever dan dat je ze oplost. Maar als er toch iets gebeurt, communiceer je helder, kun je snel schakelen en weet je de juiste mensen te vinden. Je bent nieuwsgierig en leergierig, je houdt de ontwikkelingen goed bij en met jouw ambitie is niks mis. Daarnaast:

    heb je minimaal een mbo 4-niveau;
    ruime werkervaring als medewerker van een IT-servicedesk;
    ervaring met Windows 10;
    kennis van zowel ITIL-beheerprocessen (ITIL Foundation) als agile-werken.

Arbeids­voorwaarden

    Salaris­niveau schaal 8
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 145,85 en loopt op tot maximaal € 441,67 bruto per maand bij een volledige werkweek.
    Maand­salaris Min €2.605  Max. €3.521 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    De gesprekken worden gevoerd in de derde en vierde week van september.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.

Meer over jouw toekomstige afdeling

De unit ICT levert duurzame en betrouwbare ICT-oplossingen en optimale ondersteuning van alle processen, zowel voor de primaire taak van de Algemene Inlichtingen- en Veiligheidsdienst (AIVD) als de bedrijfsvoering.

De afdeling ICT Service en Support biedt eerstelijnsondersteuning aan alle eindgebruikers bij de AIVD. Van het aanmelden van een nieuwe gebruiker tot de installatie van een smartphone. Bij de servicebalie, aan de telefoon of via assistentie op de werkplek. De medewerkers zijn dienstbaar, deskundig en toegewijd. Zo leveren ze een belangrijke bijdrage aan het werk van de 2.000 medewerkers én aan de veiligheid van Nederland.
