Stand­plaats Zoetermeer
Contractduur 2 jaar
Uren per week 36
Maand­salaris €2.805 - €3.963
Salaris­niveau schaal 9
Niveau MBO - 4

Vakgebied Orde / vrede / veiligheid
Reageren voor 5 augustus
Vacaturenummer 2020/109
Plaatsingsdatum 15 juli 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Kunnen jouw handen maken wat je ogen zien? Vind jij werken met beeld en geluid het mooiste wat er is? Lees dan snel verder en ontdek of je uit het juiste hout gesneden bent voor een baan als audio- en videospecialist bij de Algemene Inlichtingen- en Veiligheidsdienst.

Wat ga je doen?
Om te kunnen onderkennen of personen of groepen er antidemocratische denkbeelden op nahouden en onze rechtsstaat willen tegenwerken, ondergraven of aanvallen, mag de Algemene Inlichtingen- en Veiligheidsdienst gebruikmaken van audio- en videotoepassingen. Als technisch specialist ontwikkel je audio- en videotoepassingen die dit mogelijk maken. Zodra er een vraag binnenkomt van een inlichtingenteam ga je samen met collega-specialisten aan de slag met het ontwikkelen van microfoons of camera’s. Daar komt slimheid en creativiteit bij kijken. Je maakt hierbij gebruik van uiteenlopende technologie, zoals elektronica, ICT-middelen, netwerken en streaming- en compressietechnieken. Met behulp van de modernste apparatuur bedenk jij de beste oplossing. Hierbij ben je van a tot z verantwoordelijk: van het eerste ontwerp tot het bestellen en het in elkaar zetten van onderdelen tot aan de uiteindelijke plaatsing.

De voorbereiding vindt plaats op kantoor en de uiteindelijke inzet vindt plaats onder uitdagende omstandigheden en regelmatig buiten normale werktijden. Dit vraagt ook iets van jouw flexibiliteit.

Je werkt samen met partners uit de hele organisatie én daarbuiten, denk aan ICT-specialisten of leveranciers. Je blijft jezelf ontwikkelen door bijvoorbeeld beurzen en congressen te bezoeken. Daar doe je bovendien veel inspiratie op. Een bijzondere technische rol in het centrum van ons werk!

Wat krijg je daarvoor terug?
Na het volgen van (interne) trainingen en het doorlopen van een inwerktraject word je onderdeel van een hoogwaardig specialistisch team. Zij kunnen zich niets mooiers voorstellen dan sleutelen aan unieke apparatuur. Je kunt jouw kennis van video en audio op een hoog niveau houden en je - afhankelijk van jouw interesse en de samenstelling van het team - ook specialiseren in één van deze technieken. Doen wat je gaaf vindt én helpen om Nederland veilig te houden? Mooier krijg je het niet.

Functie-eisen

Je hebt een brede technische kennis op het gebied van audio en video en vindt het geweldig om die kennis praktisch toe te passen. Je bent enthousiast, leergierig en weet van aanpakken. Je vindt werken buiten kantoortijden en het draaien van piketdiensten geen probleem. Verder heb je:

    minimaal een afgeronde technische opleiding op mbo-niveau;
    twee rechterhanden en ruime ervaring met het gebruik van gereedschap;
    een rijbewijs B (de auto krijg je van ons);
    een goede beheersing van Engels, zowel mondeling als schriftelijk.

Arbeids­voorwaarden

    Salaris­niveau schaal 9
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 140,- en loopt op tot maximaal € 436,- bruto per maand bij een volledige werkweek.
    Maand­salaris Min €2.805  Max. €3.963 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.

Bijzonderheden

    Een psychologisch en een veiligheidsonderzoek maken deel uit van de selectieprocedure en aanstellingsvoorwaarden.
    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De directie Operatiën voert operationele activiteiten en operaties uit ten behoeve van onderzoeken in het inlichtingenproces, om zo de democratische rechtsorde en de staatsveiligheid te beschermen, de veiligheid te bevorderen en een bijdrage te leveren aan de vorming van het buitenlands beleid.

