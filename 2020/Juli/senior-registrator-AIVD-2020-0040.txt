Stand­plaats Zoetermeer
Werkplekken 4
Contractduur 1 jaar
Uren per week 32 - 36
Maand­salaris €2.605 - €3.521
Salaris­niveau schaal 8
Niveau MBO

Vakgebied Documentatie en Informatievoorziening
Reageren voor 20 augustus Nog 2 dagen
Vacaturenummer 2020/113
Plaatsingsdatum 21 juli 2020
Dienst­verband Arbeidsovereenkomst voor bepaalde tijd

Functie­omschrijving

Vind je het een uitdaging om te werken voor een kennisintensieve organisatie waar een goede informatiehuishouding van cruciaal belang is? En wil je een functie waarbij je diverse administratieve en archiefwerkzaamheden uitvoert en tegelijkertijd ook meedenkt in het continu verbeteren van onze dienstverlening? Dan is deze functie van senior registrator iets voor jou!

Als senior registrator bij de afdeling Registratie en Archiefdiensten heb je een afwisselende functie. Je werk omvat het selecteren en registreren van archiefwaardige informatie, het scannen van papieren documenten en het maken van documentomschrijvingen. Daarbij zijn er diverse archiefwerkzaamheden (recordmanagement), zoals het beheer van het decentrale archief, het overdragen en overnemen van fysieke en digitale dossiers, het onderhouden van het documentair structuurplan (DSP) en het afhandelen van inzageverzoeken.

Je adviseert interne partners over de geldende procedures en werkwijzen, draagt bij aan kwaliteitszorg en begeleidt collega's in hun werk. Waar nodig geef je presentaties op het vakgebied en neem je deel aan werkgroepen en projecten of hebt daar de leiding in. Je weet op hoofdlijnen de wet- en regelgeving op het gebied van informatie beheer toe te passen, te toetsen en over te dragen aan onze (interne) partners.

Functie-eisen

    Je hebt minimaal een afgeronde mbo-opleiding en bent in het bezit van het SOD I/II of vergelijkbaar diploma (zoals GO, DIOR).
    Je hebt minimaal drie jaar ervaring met documentaire informatievoorziening, waaronder archiefwet- en regelgeving.
    Je hebt een goede kennis van en vaardigheid met geautomatiseerde (recordmanagement)systemen en zaakgericht werken.
    Je beschikt over goede communicatieve en schriftelijke vaardigheden, werkt nauwkeurig en je kunt zorgvuldig omgaan met vertrouwelijke informatie.
    Je kunt zelfstandig werken en risico’s inschatten en voelt je thuis in een dynamische en soms hectische werkomgeving.

Arbeids­voorwaarden

    Salaris­niveau schaal 8
    Salaris­omschrijving

    Werken bij de AIVD is werken voor een ‘gewone’ Rijksoverheidsdienst en tegelijk ook niet. We werken vanuit een sterke overtuiging, met een duidelijk doel en een hechte cultuur. Jouw ontwikkeling is voor ons belangrijk, dus die faciliteren we met interne en externe mogelijkheden. Daarnaast kun je rekenen op:
        Een salaris van minimaal € 2.605,- en maximaal € 3.521,- (schaal 8), afhankelijk van je kennis en ervaring.
        Een maandelijkse toeslag van minimaal € 145,- en maximaal € 441,- (schaal 8).
        Prima overige arbeidsvoorwaarden, zoals een reiskostenvergoeding, een 13e maand en pensioenopbouw via het ABP.
        Een flexibel in te delen werkweek
        Uitstekende verlofmogelijkheden, bijvoorbeeld voor studie of ouderschap.
        Overige arbeidsvoorwaarden die je voor een groot deel zelf kunt bepalen.
    Maand­salaris Min €2.605  Max. €3.521 (bruto)
    Dienst­verband Arbeidsovereenkomst voor bepaalde tijd
    Contract­duur 1 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De afdeling Registratie en Archiefdiensten (RAD) is onderdeel van de eenheid Dienstencentrum. Het Dienstencentrum is verantwoordelijk voor een groot deel van de generieke, standaard dienstverlening binnen de dienst. Overige afdelingen binnen de eenheid Dienstencentrum zijn onder andere de afdelingen Secretariële diensten, Dienstverlening, Huisvesting en Interne Veiligheid. De afdeling RAD verleent diensten, adviseert en ondersteunt de verschillende eenheden van de dienst op het terrein van de documentaire informatievoorziening, archief, post en koeriersdiensten.

