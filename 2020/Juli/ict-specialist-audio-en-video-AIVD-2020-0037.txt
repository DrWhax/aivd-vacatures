Stand­plaats Zoetermeer
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 36
Maand­salaris €2.737 - €4.400
Salaris­niveau schaal 10
Niveau HBO bachelor, MBO - 4

Vakgebied Orde / vrede / veiligheid
Reageren voor 5 augustus
Vacaturenummer 2020/107
Plaatsingsdatum 15 juli 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Het op de juiste manier verzamelen en binnenhalen van beeld en geluid, zorgen voor een veilige opslag van mediabestanden en de mogelijkheid hebben om mee te denken over ontwikkelingen en innovatie rond audio en video. Zie jij dit gevarieerde takenpakket wel zitten? Dan ben je bij de Algemene Inlichtingen- en Veiligheidsdienst helemaal op je plek.

Wat ga je doen?
Om te kunnen onderkennen of personen of groepen er antidemocratische denkbeelden op nahouden en onze rechtsstaat willen tegenwerken, ondergraven of aanvallen, mag de Algemene Inlichtingen- en Veiligheidsdienst gebruikmaken van audio- en videotoepassingen. Denk aan het plaatsen van camera’s of microfoons. De streams van dergelijke apparaten worden verwerkt op onze streng beveiligde servers. Als ICT-specialist audio en video zorg jij straks voor het probleemloos functioneren van alle verbindingen en ben je verantwoordelijk voor de beschikbaarheid en inzet van de benodigde middelen. Ook ben je verantwoordelijk voor het beheer van de servers en het onderhoud aan het serverpark. De voorbereiding vindt plaats op kantoor en de uiteindelijke inzet vindt plaats onder uitdagende omstandigheden en regelmatig buiten normale werktijden . Dit vraagt iets van jouw flexibiliteit. In deze functie draag je niet alleen zorg voor de beste ICT-ondersteuning van de audio- en videosystemen, maar denk je ook na over vernieuwing en innovatie. Jouw ideeën en visie leveren een belangrijke bijdrage aan beslissingen die op de lange termijn moeten worden genomen. Een unieke ICT-rol, midden in het operationele proces!

Wat krijg je daarvoor terug?
Na het volgen van (interne) trainingen en het doorlopen van een inwerktraject word je onderdeel van een hoogwaardig specialistisch team. Jouw collega’s sleutelen graag aan unieke apparatuur en jij zorgt dat deze zonder haperen functioneert. We zijn niet bang om te experimenteren. Als jij een beurs hebt bezocht en daar een goed idee hebt opgedaan, mag je er direct mee aan de slag. En niet te vergeten: met jouw technisch inzicht help je mee om Nederland veilig te houden.

Functie-eisen

Er is weinig dat jij leuker vindt dan sleutelen aan computernetwerken. Van hardware tot software en van communicatie tot verbindingen: bij jou werkt alles perfect met elkaar samen. Je bent enthousiast, leergierig en weet van aanpakken. Je vindt werken buiten kantoortijden en het draaien van piketdiensten geen probleem. Verder heb je:

    hbo-niveau en minimaal een afgeronde technische opleiding op mbo-niveau;
    brede kennis van ICT, (draadloze) netwerktechnieken en computerhardware;
    een rijbewijs B (de auto krijg je van ons);
    een goede beheersing van Engels, zowel mondeling als schriftelijk.

Arbeids­voorwaarden

    Salaris­niveau schaal 10
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 190,- en loopt op tot maximaal € 603,- bruto per maand bij een volledige werkweek.
    Maand­salaris Min €2.737  Max. €4.400 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De directie Operatiën voert operationele activiteiten en operaties uit ten behoeve van onderzoeken in het inlichtingenproces, om zo de democratische rechtsorde en de staatsveiligheid te beschermen, de veiligheid te bevorderen en een bijdrage te leveren aan de vorming van het buitenlands beleid.

