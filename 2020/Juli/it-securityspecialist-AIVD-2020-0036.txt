Stand­plaats Zoetermeer
Contractduur 2 jaar
Uren per week 36
Maand­salaris €3.256 - €5.003
Salaris­niveau schaal 11
Niveau Bachelor - HBO

Vakgebied ICT
Reageren voor 3 augustus Nog 14 dagen
Vacaturenummer 2020/106
Plaatsingsdatum 15 juli 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Vind jij informatiebeveiliging het mooiste dat er is en zoek je een rol waarin je jouw goede ideeën kunt omzetten in concrete oplossingen? Kom dan als adviseur werken aan de security van signals intelligence en cyber bij de JSCU.

Wat ga je doen?

In de Joint Sigint Cyber Unit (JSCU) werken de Algemene Inlichtingen- en Veiligheidsdienst (AIVD) en de Militaire Inlichtingen- en Veiligheidsdienst (MIVD) samen aan het verzamelen van inlichtingen uit (tele)communicatie (signals intelligence) en bij activiteiten die te maken hebben met datastromen en computernetwerken (cyber). Van data-analyse tot opensource-intelligence: ons werk vindt plaats onder strikt toezicht en moet voldoen aan de strengste beveiligingseisen.

Als IT-securityspecialist bij de JSCU werk je uiteraard op een zeer hoog securityniveau. Jouw kaders zijn het strategisch securitybeleid van de AIVD, Rijksoverheid, Defensie en externe instanties, zoals de NAVO. Die vertaal je naar adviezen voor het optimaal organiseren van beveiligingsprocessen van de JSCU. Zo zorg je er mede voor dat security integraal onderdeel van de bedrijfsvoering is en blijft.

Je kijkt daarbij naar de totale infrastructuur, en naar de ontwikkelings- en de beheerkant. Ook houd je de implementatie van je adviezen in de gaten. Met jouw goed onderbouwde ideeën, heldere vastlegging, creatieve en overtuigende optredens krijg je dingen voor elkaar. Je onderhoudt intensief contact met de interne beveiligingsautoriteiten en ons Security Operations Centre. Van idee tot implementatie: jij bent de brug tussen beleid en uitvoering als het gaat om de veiligheid van onze ICT-voorzieningen.

Wat krijg je daarvoor terug?

In het beveiligingsteam van de JSCU werk je samen met een collega-adviseur aan het fundament van ons werk. Je krijgt de ruimte om je inhoudelijke vakkundigheid en vaardigheden in deze technische en politieke complexe omgeving te benutten.

Wij weten drie dingen zeker over deze functie: je werkt in de hoogste divisie van informatiebeveiliging, je kunt rekenen op uitgebreide mogelijkheden om je kennis op peil te houden en je levert (achter de schermen) een concrete bijdrage aan de veiligheid van Nederland.

Functie-eisen

Dankzij jouw ruime ervaring met securityvraagstukken worden je adviezen serieus genomen, zowel bij het managementteam als op de werkvloer. Nieuwsgierigheid en de wens om jezelf te blijven ontwikkelen zorgen ervoor dat jouw adviezen altijd actueel zijn. Je vindt de balans tussen het proces, de inhoud en de relatie met de vele stakeholders, van collega’s en managers tot interne specialisten. Je hebt doorzettingsvermogen, maar beseft dat een beetje geduld soms ook werkt. Verder heb je:

    wo-niveau met minimaal een afgeronde (technische) hbo-opleiding;
    enkele jaren ervaring met securityvraagstukken, testing en monitoring;
    het certificaat CISSP of CISM of de zin om deze te gaan behalen;
    kennis van netwerken, applicaties en werkplekken.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 219,- en loopt op tot maximaal € 667,- bruto per maand bij een volledige werkweek.
    Maand­salaris Min €3.256  Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De Joint Sigint Cyber Unit (JSCU) is een gezamenlijke eenheid van de Algemene Inlichtingen- en Veiligheidsdienst (AIVD) en de Militaire Inlichtingen- en Veiligheidsdienst (MIVD). De meeste collega’s zijn werkzaam in Zoetermeer. Andere locaties zijn Den Haag, Eibergen en Burum.

Als onderdeel van de AIVD, MIVD en het inlichtingenproces geeft de JSCU toegang tot informatie uit technische bronnen en biedt ze unieke expertise en ondersteuning op het gebied van sigint en cyber. De JSCU haalt het maximale uit technologie ten behoeve van inlichtingen en veiligheid.

Je gaat werken bij het Bureau Operationele Coördinatie en Ondersteuning (BOCO) en bent samen met jouw collega’s de spin in het web bij de JSCU. BOCO is verantwoordelijk voor JSCU-brede advisering, coördinatie en ondersteuning ten behoeve van (het managementteam van) de JSCU, de centrale intake van de vraag van inlichtingenteams, advisering aan teams over de inzet van technische inlichtingenmiddelen, informatiebeveiliging en het relatiebeheer van (inter)nationale sigint- en cyberpartners.

