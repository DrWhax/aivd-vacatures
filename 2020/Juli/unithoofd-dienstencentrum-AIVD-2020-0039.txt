Stand­plaats Zoetermeer
Contractduur 2 jaar
Uren per week 36
Maand­salaris €5.447 - €7.682
Salaris­niveau schaal 15
Niveau Master/doctoraal

Vakgebied Orde / vrede / veiligheid
Reageren voor 1 augustus Nog 12 dagen
Vacaturenummer 2020/102
Plaatsingsdatum 17 juli 2020
Dienst­verband Arbeidsovereenkomst voor bepaalde tijd

Functie­omschrijving

Geef jij op een motiverende en verbindende manier leiding en heb je affiniteit met bedrijfsvoering en veranderkundige processen? Lijkt het je leuk om door het creëren van goede randvoorwaarden en het behalen van strategische doelstellingen het primaire proces van de Algemene Inlichtingen- en Veiligheidsdienst (AIVD) zo optimaal mogelijk te faciliteren? En sta je stevig in je schoenen? Solliciteer dan op de functie unithoofd Dienstencentrum (DC).

Als unithoofd ben je integraal verantwoordelijk voor het realiseren van de doelstellingen op het gebied van bedrijfsvoering en de doorontwikkeling van het DC. Je geeft leiding aan de team- en afdelingshoofden (en staf) en bent de drijvende kracht achter de doorontwikkeling van de unit en de dienstverlening. Hiertoe borg je de noodzakelijke veranderkundige processen binnen de unit. Een belangrijk aandachtsgebied is het partnerschap tussen de bedrijfsvoering en het primaire proces van de AIVD. Als lid van het dienstbrede unithoofdenoverleg binnen de AIVD behartig je de belangen van de unit DC en ben je onderdeel van de integrale besturing van de dienst. Je trekt hierin gezamenlijk met je collega-unithoofden op. Daarom is het noodzakelijk dat je de taal van de business spreekt en door hen als een toegankelijke en krachtige gesprekspartner gezien wordt. Je hebt een duidelijk beeld over de wijze waarop je de samenwerking met de primaire processen van de AIVD verder wilt versterken en tot integrale besluitvorming wilt komen. Dit geldt ook voor de relatie met de Militaire Inlichtingen- en Veiligheidsdienst, waarmee DC op een aantal terreinen samenwerkt. Het realiseren van de gezamenlijk huisvesting van beide diensten springt hierbij het meeste in het oog. ICT(-ontwikkeling) is belangrijk voor de AIVD en DC. Als unithoofd DC vervul je de rol van business-owner van de IV-projecten en initiatieven ten behoeve van de (waardeketen)bedrijfsvoering van de gehele dienst. De hierbij gehanteerde managementaanpak is in lijn met de SAFe-systematiek.

Verder adviseer je het MT van de dienst over het strategisch beleid op de DC-aandachtsgebieden. Dit doe je altijd in de context en ten behoeve van de AIVD als geheel. Je volgt de ontwikkelingen op de aandachtsgebieden van de AIVD, de directie Veiligheidsonderzoeken en Bedrijfsvoering (V&B) en DC zelf. Rijksbrede ontwikkelingen op het gebied van DC vertaal je naar de mogelijkheden van de AIVD. Je rapporteert aan de directeur V&B. Daarnaast ben je onderdeel van het directieteam V&B, waarbinnen je je als een teamplayer opstelt en daar ook naar handelt.

Functie-eisen

    Je beschikt over aantoonbaar wo-niveau.
    Je ontwikkelt strategische (beleids)doelstellingen, draagt deze uit en zorgt voor de realisatie ervan.
    Je hebt bewezen ervaring met organisatieontwikkeling en bedrijfsvoerings- en veranderkundige processen.
    Je hebt minimaal vijf jaar ervaring in een managementfunctie in een complexe politiek-bestuurlijke omgeving.
    Je bent een toegankelijke, krachtige en verbindende persoonlijkheid, samenwerkingsgericht, reflecteert regelmatig op je eigen handelen en kunt goed luisteren.
    Je geeft op resultaatgerichte wijze leiding en zet je actief in voor de ontwikkeling van je medewerkers.
    Je speelt met tact in op veranderingen en signalen uit de omgeving. Daarnaast zoek je proactief de samenwerking met interne en externe partners.
    Je hebt affiniteit met het werkveld van de Algemene Inlichtingen- en Veiligheidsdienst.

Arbeids­voorwaarden

    Salaris­niveau schaal 15
    Salaris­omschrijving

    Het salaris is gebaseerd op schaal 15, met een van minimum van € 5.447,- en een maximum van € 7.682,- bruto per maand bij een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 220,- en loopt op tot maximaal € 689,- bruto per maand bij een volledige werkweek;
    Prima overige arbeidsvoorwaarden, zoals pensioenopbouw via het ABP en een individueel keuzebudget van 16,37%. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden en biedt onder meer maximaal 60% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer;
    Overige arbeidsvoorwaarden die je voor een groot deel zelf kunt bepalen.
    Maand­salaris Min €5.447  Max. €7.682 (bruto)
    Dienst­verband Arbeidsovereenkomst voor bepaalde tijd
    Contract­duur 2 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.


