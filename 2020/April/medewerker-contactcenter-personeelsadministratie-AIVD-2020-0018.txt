Stand­plaats Zoetermeer
Contractduur 2 jaar
Uren per week 24 - 36
Maand­salaris €2.405 - €3.135
Salaris­niveau schaal 7
Niveau MBO

Vakgebied Administratief / secretarieel, Personeel en organisatie
Reageren voor 23 mei
Vacaturenummer 2020/044
Plaatsingsdatum 21 april 2020
Dienst­verband Arbeidsovereenkomst voor bepaalde tijd

Functie­omschrijving

Ben jij klantvriendelijk, secuur en heb je ervaring met geautomatiseerde (personeels)systemen? Zoek je afwisseling maar ook verdieping in administratieve taken? Solliciteer dan naar de functie van medewerker contactcenter.

Als medewerker contactcenter voer je wijzigingen door in de personeels- en salarisadministratie. Je bent de vraagbaak voor de medewerkers en managers van de organisatie. Je signaleert de behoefte van de klant aan de hand van veelvoorkomende of gebruikersoverstijgende vraagstukken en handelt klachten af. Je past rechtspositionele regelingen toe en draagt zorg voor de tijdige en juiste verwerking hiervan in de systemen.

Voorkomende vragen die je als medewerker contactcenter krijgt zijn bijvoorbeeld:

    Systeemvragen: Waar moet ik mijn ouderschapsverlof indienen?
    Personeelsvragen: Wanneer heb ik recht op een fietsvergoeding en hoe werkt dat?
    Salaristechnisch: Wanneer wordt mijn studie-aanvraag verrekend met mijn salaris?

Ook lever je een proactieve bijdrage aan de ontwikkeling van de administratieve organisatie. Dat doe je door het vertalen van rijks- en dienstbrede richtlijnen, veranderde wet- en regelgeving en interne afspraken naar de dagelijkse praktijk. Het contactcenter is dagelijks bereikbaar en de voorkeur gaat uit naar een kandidaat die ook op vrijdagen beschikbaar is.
Functie-eisen

    Je beschikt over mbo-niveau, wat onder meer blijkt uit een afgeronde vakgerichte opleiding zoals bijvoorbeeld het praktijkdiploma loonadministratie.
    Je hebt ervaring met personeels- of salarisadministratie.
    Je hebt ervaring met geautomatiseerde (financiële) systemen. Bij voorkeur heb je kennis van SAP HR, P-Direkt en TOPdesk.
    Je hebt ervaring met gangbare programma's als Excel en Word.
    Je bent proactief en denkt graag mee met procesverbeteringen.

Arbeids­voorwaarden

    Salaris­niveau schaal 7
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 120,87 en loopt op tot maximaal € 385,86 bruto per maand bij een volledige werkweek.
    Maand­salaris Min €2.405  Max. €3.135 (bruto)
    Dienst­verband Arbeidsovereenkomst voor bepaalde tijd
    Contract­duur 2 jaar
    Minimaal aantal uren per week 24
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De afdeling Human Resources (HR) maakt deel uit van de directie Veiligheidsonderzoeken en Bedrijfsvoering. De afdeling bestaat uit de drie clusters HR-Advies, HR-Managementinfo en Support, en HR-Strategie en Development. De functie medewerker contactcenter valt onder HR-Managementinformatie en Support. De afdeling ondersteunt leidinggevenden optimaal bij hun verantwoordelijkheid voor P-zorg.

