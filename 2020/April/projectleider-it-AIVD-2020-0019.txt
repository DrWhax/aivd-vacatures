Stand­plaats Zoetermeer
Werkplekken 2
Contractduur 2 jaar
Uren per week 32 - 36
Maand­salaris €3.815 - €5.671
Salaris­niveau schaal 12
Niveau Bachelor - HBO

Vakgebied ICT
Reageren voor 8 mei
Vacaturenummer 2020/046
Plaatsingsdatum 11 april 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Heb jij het wel gehad met het zoveelste dertien-in-een-dozijn ICT-project? Kom dan je skills als projectleider gebruiken voor een brede en unieke portfolio. Van software, hardware tot netwerken; wij geven jou de keuze uit mogelijkheden die je nergens anders tegenkomt.

Wat ga je doen?
Bij de unit ICT hebben we veel projecten onder handen. Bijvoorbeeld voor aanpassingen aan onze bedrijfsvoeringssoftware, het ontwikkelen van applicaties of om na te denken over een cloudstrategie. Het faciliteren van de overgang naar een nieuw besturingssysteem Windows 10 of een interne verhuizing. We beveiligen en accrediteren netwerken. Gewone projecten, die nooit echt gewoon zijn. Zo’n applicatie kan bijvoorbeeld gaan over het ondersteunen van veiligheidsonderzoeken. Over onze netwerken gaat staatsgeheim gerubriceerde informatie, dus de eisen aan security zijn torenhoog. Als (technisch) projectleider krijg je de verantwoordelijkheid voor deze gewone, bijzondere ICT-projecten. Van plan van aanpak, budget, projectorganisatie, het aansturen van teams en het samenbrengen van verschillende disciplines tot het contact met opdrachtgevers en andere stakeholders. Samen bepalen we welke projecten bij jouw expertise passen of waar je veel van kunt leren. Met veel zelfstandigheid en professionele ruimte werk je zo aan (on)gewone, interessante opdrachten, je eigen ontwikkeling én aan de veiligheid van Nederland.

Wat krijg je daarvoor terug?
Het team van ICT-projectleiders waarin je terechtkomt, kenmerkt zich door plezier, toewijding en enthousiasme. We werken hard en een beetje werkdruk vinden we oké. Werkstress niet, daarom krijg je het volle vertrouwen van je afdelingshoofd en doen we niet aan micromanagement. Wel aan persoonlijke ontwikkeling: bijblijven is immers belangrijk en dat levert je uitgebreide mogelijkheden op voor opleidingen, trainingen of cursussen.

Functie-eisen

Je bent een aanpakker die regie kan voeren, maar ook kan loslaten. Door je vaardigheid om zowel op operationeel, tactisch en strategisch niveau te acteren en je vermogen tot samenwerken, ben je voor alle betrokkenen een goede en betrouwbare partner, van de projectteams tot aan het management. Met een combinatie van gevoel voor de organisatie, creativiteit en verantwoordelijkheid weet je jouw projecten tot een goed einde te brengen. Je bent op de hoogte van de laatste trends en ontwikkelingen in het IT-vakgebied en denkt graag mee over het vakmanschap van je collega’s binnen de organisatie. Wat je daarnaast meebrengt:

    academisch werk- en denkniveau en een afgeronde opleiding, bijvoorbeeld in de richting informatica of technische bedrijfskunde;
    minimaal drie jaar aantoonbare ervaring met het succesvol leiden van ICT-projecten en met projectmanagementmethodieken en technieken zoals PRINCE2 of IPMA;
    kennis van en ervaring met informatie- en ICT-beveiliging binnen technisch complexe infrastructuren.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 224,- en loopt op tot maximaal € 703,- bruto per maand bij een volledige werkweek.
    Maand­salaris Min €3.815  Max. €5.671 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De unit ICT is de IT-leverancier van de Algemene Inlichtingen- en Veiligheidsdienst (AIVD) en bestaat uit een aantal serviceteams. De unit ontwerpt, ontwikkelt, implementeert en beheert flexibele, duurzame en betrouwbare ICT-oplossingen. Hiermee worden de werkprocessen van de AIVD ondersteund die het de dienst mogelijk maken om zijn doelstellingen te bereiken. Adequate informatiebeveiliging is daarbij een van de belangrijkste randvoorwaarden. Daarnaast adviseert de unit de gebruikersorganisatie hoe zij hun ICT-voorzieningen kunnen door ontwikkelen of vernieuwen om optimaal te blijven aansluiten bij de informatiebehoeften van de organisatie.

