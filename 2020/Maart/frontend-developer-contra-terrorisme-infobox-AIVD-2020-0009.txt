Stand­plaats Zoetermeer
Contractduur 2 jaar
Uren per week 36
Maand­salaris €3.256 - €5.003
Salaris­niveau schaal 11
Niveau Bachelor - HBO

Vakgebied ICT
Reageren voor 12 maart Nog 4 dagen
Vacaturenummer 2020/018
Plaatsingsdatum 6 februari 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Wil je je kennis van JavaScript, (intuïtieve) user interfaces en frontend-frameworks, zoals React, gebruiken voor een doel waarbij het er écht om gaat? Kom dan bij de Algemene Inlichtingen- en Veiligheidsdienst helpen bouwen aan een multidisciplinair informatiesysteem voor het bestrijden van terrorisme.

Wat ga je doen?
Bij de Contra Terrorisme Infobox (CTI) werken tien Nederlandse opsporings-, inlichtingen- en veiligheidsdiensten samen bij de bestrijding van terrorisme. Om relevante informatie te kunnen uitwisselen, ontwikkelen we een platform dat het crossmatchen, analyseren en slim combineren van gestructureerde en ongestructureerde data mogelijk maakt. Jouw taak als frontend-developer is het bouwen van applicaties die verbanden leggen tussen verschillende gegevenssets en het proces ondersteunen met behulp van workflows. Je maakt gebruik van deels commerciële of opensource- componenten, denk aan JavaScript en TypeScript om de op React gebaseerde frontends van de applicaties te ontwikkelen op basis van nieuwbouw of door aanpassing van bestaande functionaliteiten. Je zorgt voor deployment van de microservices naar onze private cloud en natuurlijk heb je daarbij oog voor efficiënt beheer. Omdat er nogal wat partijen bij dit platform betrokken zijn, heb je veel en meestal rechtstreeks contact met afnemers, de product-owner, collega-techneuten van deelnemende organisaties en een interne architect.

Wat krijg je daarvoor terug?
Als onderdeel van de zeer gemotiveerde scrum-teams van dit unieke samenwerkingsverband werk je in een collegiale, ongedwongen sfeer aan een bijzonder informatiesysteem. Dankzij jouw werk hebben we zicht op netwerken en personen die mogelijk betrokken zijn bij terrorisme. Zo werk je aan de veiligheid van Nederland en bovendien aan je eigen professionaliteit. Behalve dat we samen veel leren, is jouw persoonlijke ontwikkeling voor ons ook een prio-1.
Functie-eisen

Jouw instelling laat zich het best beschrijven als pragmatisch. Deze eigenschap combineer je met een breed inzicht in informatiesystemen, waardoor je ook kunt meedenken over zaken als architectuur, schaalbaarheid en performance. Omdat je met zoveel verschillende partners samenwerkt, zijn jouw communicatieve vaardigheden meer dan uitstekend ontwikkeld. Beheer vind je geen probleem, want als het werk repetitief wordt, automatiseer je het gewoon. Daarnaast heb je:

    een hbo-niveau en een brede ICT-basis;
    meerdere jaren aantoonbare ervaring als developer met frontend-frameworks, zoals React of Angular, en met JavaScript;
    ervaring met webdevelopment, UX-design en (intuïtieve) user interfaces.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 219,- en loopt op tot maximaal € 667,- bruto per maand bij een volledige werkweek.
    Maand­salaris Min €3.256 – Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.
    Een psychologisch en een veiligheidsonderzoek maken deel uit van de selectieprocedure c.q. aanstellingsvoorwaarden.

Meer over jouw toekomstige afdeling

De Contra-Terrorisme Infobox (CTI) is een zelfstandig en uniek samenwerkingsverband waar alle relevante CT-informatie van de politie, Koninklijke Marechaussee, FIOD, Inspectie Sociale Zaken en Werkgelegenheid, de inlichtingen- en veiligheidsdiensten Algemene Inlichtingen- en Veiligheidsdienst en Militaire Inlichtingen- en Veiligheidsdienst, en de Financial Intelligence Unit - Nederland, Immigratie- en Naturalisatiedienst, Nationaal Coördinator Terrorismebestrijding en Veiligheid, en het Openbaar Ministerie bij elkaar wordt gebracht. De CTI wordt gevormd door gemotiveerde en gespecialiseerde medewerkers vanuit deze tien samenwerkende partners.

De CTI levert een op de operatie gerichte actieve bijdrage aan de strijd tegen terrorisme door informatie over aangemelde CT-subjecten (personen in relatie tot terrorisme en/of radicalisering) vanuit de samenwerkende partners te verzamelen, multidisciplinair te analyseren en naar aanleiding van het resultaat de partners te adviseren.
