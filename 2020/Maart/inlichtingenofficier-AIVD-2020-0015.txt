Stand­plaats Zoetermeer
Werkplekken 5
Contractduur 2 jaar
Uren per week 36
Maand­salaris €2.737 - €4.400
Salaris­niveau schaal 10
Niveau Bachelor - HBO

Vakgebied Orde / vrede / veiligheid
Reageren voor 19 april
Vacaturenummer 2020/036
Plaatsingsdatum 23 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Ben jij geïnteresseerd in politieke en maatschappelijke ontwikkelingen en bovendien
slim, vindingrijk en kritisch? Wil je een essentiële bijdrage leveren aan de veiligheid van
ons land?

Wat ga je doen?

Terrorisme, extremisme, digitale spionage en sabotage, cyberdreiging, massavernietigingswapens. Hoe reëel zijn dergelijke dreigingen? Wat moeten we weten? Hoe komen we daar achter? Wie moeten we in de gaten houden? Het beschermen van Nederland tegen gebeurtenissen die onze veiligheid in gevaar kunnen brengen, bestaat in essentie uit het stellen van de juiste vragen. Achter de antwoorden komen, vormt de kern van jouw werk als inlichtingenofficier. Jij geeft sturing aan het onderzoek in een team met analisten, cultuurspecialisten en data-experts. Daarbij staan er geavanceerde mogelijkheden tot je beschikking. Van het raadplegen van open bronnen tot het inzetten van onze bijzondere bevoegdheden, bijvoorbeeld het laten volgen van personen of het inzetten van technische onderzoeksmiddelen als hacken en afluisteren.

Met vindingrijkheid, technisch vernuft en bovenal een kritische instelling stel je jouw bevindingen op. Helder beargumenteerd, intern afgestemd en aansprekend gepresenteerd. Waar jouw kennis en affiniteit ook liggen, bij computerdreigingen, internationale politieke ontwikkelingen, lokale gebeurtenissen of culturele veranderingen, bij ons is ruimte voor jou. Het levert je een unieke, interessante en uitdagende baan op, in het hart van de politiek en de samenleving. Een baan van vitaal belang, waarbij je elke dag bijdraagt aan de bescherming van Nederland.

Wat krijg je terug?

Een functie waarvan het maatschappelijk belang buiten kijf staat en waarbij je met gelijkgestemde, toegewijde en tot op het bot gemotiveerde collega’s werkt aan thema’s, puzzels en vragen die je nergens anders tegenkomt. De opleidings- en ontwikkelmogelijkheden zijn bij ons meer dan uitstekend en we stimuleren je om daar zoveel mogelijk gebruik van te maken. Goed voor jouw ontwikkeling, maar ook goed voor de veiligheid van Nederland.

Is je nieuwsgierigheid gewekt? Solliciteer dan op de functie van inlichtingenofficier of neem contact op. Dan vertellen we je nog veel meer.
Functie-eisen

Je bent slim, flexibel en creatief. Als iets moeilijk of misschien zelfs onmogelijk lijkt, krijg jij het toch voor elkaar. Je laat je niet uit het veld slaan, staat stevig in je schoenen en kunt de gulden middenweg vinden tussen zelfstandig aan de slag zijn en intensief met anderen samenwerken. Uit je opleiding, werkervaring of hobby’s blijkt dat je specialiteiten en kennis in huis hebt die voor ons van meerwaarde kunnen zijn en je volgt de ontwikkelingen op het terrein van internet en sociale media op de voet.

Wij geven de voorkeur aan kandidaten met kennis over Rusland en China of kandidaten met affiniteit met techniek, ICT of cybersecurity.

Daarnaast:

    heb je minstens een hbo-opleiding en denk je op academisch niveau;
    heb je minimaal twee jaar aantoonbare werkervaring op minimaal hbo-niveau;
    ben je sterk geïnteresseerd in actuele (inter)nationale politieke en maatschappelijke  ontwikkelingen.

Arbeids­voorwaarden

    Salaris­niveau schaal 10
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 190,- en loopt op tot maximaal € 603,- bruto per maand bij een volledige werkweek.
    Maand­salaris Min €2.737  Max. €4.400 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De directie Inlichtingen verricht onderzoek, exploiteert informatie en mobiliseert derden om de democratische rechtsorde en de staatsveiligheid te beschermen, de veiligheid te bevorderen en een bijdrage te leveren aan de vorming van het buitenlands beleid en de Nederlandse overheid.

