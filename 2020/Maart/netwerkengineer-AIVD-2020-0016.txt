Stand­plaats Zoetermeer
Contractduur 2 jaar
Uren per week 32 - 36
Maand­salaris €3.256 - €5.003
Salaris­niveau schaal 11
Niveau Bachelor - HBO

Vakgebied ICT
Reageren voor 12 mei
Vacaturenummer 2020/042
Plaatsingsdatum 31 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Geen staatsgeheim mag uit onze systemen ontsnappen en gebruikers verwachten betrouwbare prestaties. Als netwerkengineer werk je met interne netwerken waaraan de hoogste eisen worden gesteld en die jij met je nieuwsgierige, kritische instelling op dit hoge niveau houdt.

Wat ga je doen?
Als het gaat om de veiligheid en betrouwbaarheid van de lijnen, routers en switches die samen ons interne netwerk vormen, doen we niet aan compromissen. Via dit netwerk kan immers ook (staats)geheime informatie richting onze duizenden gebruikers gaan. Het is een complex geheel, dat raakvlakken heeft met cloudtechnologie, big data en cryptografie.

Als specialist interne netwerken ligt jouw focus op de beschikbaarheid en performance van deze netwerken. Daarbij schakel je in overleg met ons Security Operations Centre tussen verschillende beveiligingsregimes en ben je alert op risico’s, van scriptkiddies tot vijandige, onzichtbaar opererende (buitenlandse) diensten. Beheertaken zijn deels onvermijdelijk, maar we zijn vooral op zoek naar vernieuwing.

Jouw werk bestaat daarom voor een groot deel uit projecten: het testen van componenten, uitdenken en implementeren van nieuwe netwerken en het vervangen van bestaande apparatuur door (nog) betere. Van proven technology tot experimenteren met geavanceerde nieuwe mogelijkheden: een mooie kans voor jou als netwerkprofessional die de blik graag op innovatie richt en het liefst in projecten werkt.

Wat krijg je daarvoor terug?
Geen baan vol standaard netwerkbeheer, dat is hooguit 30% van je werk. Het is vooral samen sleutelen aan een klasse A-infrastructuur en aan netwerken die een essentieel onderdeel zijn van de totale beveiligingsketen van Nederland. In een open cultuur, waar we niet lullen maar poetsen en wel van een lolletje houden. De opleidings- en ontwikkelmogelijkheden zijn bij ons uitstekend en we stimuleren je om daar optimaal gebruik van te maken.

Functie-eisen

Jij weet wat er komt kijken bij het (proactief) onderhouden van complexe IT-infrastructuren, waardoor je snel de balans vindt tussen innovatie en veiligheid, tussen investeringen en opbrengsten en tussen belangrijk en urgent. Je bent nieuwsgierig naar de laatste ontwikkelingen en onderzoekt ze graag. Als zaken net even anders gaan dan gedacht beweeg je makkelijk mee. Niet dat je over je laat lopen: je staat stevig in je schoenen. Verder beschik je over:

    hbo-werk- en -denkniveau, een afgeronde (IT-)technische opleiding en bij voorkeur (al) een CCNP-certificering;
    minimaal vijf jaar werkervaring als engineer in een veeleisende enterprise-omgeving.
    kennis van Cisco, Extreme Networks, HP en Juniper.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 219,- en loopt op tot maximaal € 667,- bruto per maand bij een volledige werkweek.
    Maand­salaris Min €3.256  Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De unit ICT is de IT-leverancier van de Algemene Inlichtingen- en Veiligheidsdienst (AIVD) en bestaat uit een aantal serviceteams. De unit ontwerpt, ontwikkelt, implementeert en beheert flexibele, duurzame en betrouwbare ICT-oplossingen. Hiermee worden de werkprocessen van de AIVD ondersteund die het de dienst mogelijk maken om zijn doelstellingen te bereiken. Adequate informatiebeveiliging is daarbij een van de belangrijkste randvoorwaarden.

Daarnaast adviseert de unit de gebruikersorganisatie hoe zij hun ICT-voorzieningen kunnen doorontwikkelen of vernieuwen om optimaal te blijven aansluiten bij de informatiebehoeften van de organisatie.

