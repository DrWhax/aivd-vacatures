    Stand­plaats Zoetermeer
    Werkplekken 7
    Contractduur 2 jaar
    Uren per week 32 - 36
    Maand­salaris €3.256 - €5.003
    Salaris­niveau schaal 11
    Niveau Universitair Master

    Vakgebied ICT
    Reageren voor 4 april
    Vacaturenummer 2020/014
    Plaatsingsdatum 11 februari 2020
    Dienst­verband Arbeidsovereenkomst voor bepaalde tijd met uitzicht op onbepaalde tijd

    Functie­omschrijving

Wil jij als backend-ontwikkelaar écht relevant werk doen? Ben jij een aanpakker en krijg je zaken makkelijk voor elkaar? Kom dan verder bouwen aan ons multimediaplatform.

Je werkt bij ons aan een multimediaplatform voor het verwerken en realtime beschikbaar stellen van audio- en videomateriaal aan interne gebruikers. Performance, security, reliability en schaalbaarheid zijn essentieel.

Je schrijft voornamelijk Java en vindt het interessant om je te verdiepen in complexe technologieën zoals spraakherkenning, audio-codecs, machine learning en andere relevante vakgebieden. Je deelt ook de verantwoordelijkheid van onze deployments in Kubernetes en op andere platformen.

Je werkt in een scrumteam en daarin bouw je gezamenlijk aan de systemen. Er heerst een start-upsfeer binnen het team, waarbij snel schakelen voorop staat. Dit biedt jou kansen om de werkzaamheden zelf vorm te geven en nieuwe ideeën in te brengen. Het is daarom belangrijk dat je het leuk vindt om te pionieren in een omgeving waarin soms niet altijd alles al bedacht is.

Wat krijg je ervoor terug?
We waarderen het erg als je meedenkt en kansen signaleert. Je krijgt de ruimte om te experimenteren en je ideeën zelf te implementeren. Je toekomstige collega’s zijn gepassioneerd en gedreven. Plezier in het werk staat bij ons hoog in het vaandel. Ook is er de nodige ruimte voor groei en ontwikkeling van je talenten, in de vorm van trainingen en opleidingen. En als uniek extraatje: een eigen, zichtbare bijdrage leveren aan het gewone, veilige leven in Nederland.

Op papier kunnen we niet alles zeggen, in een gesprek des te meer.
Functie-eisen

Maak bij ons van je hobby je werk. Met je pionierende, innovatieve instelling denk je graag mee over nieuwe ontwerpen. Daarbij werk je makkelijk samen met collega’s uit de hele organisatie. Verder heb je:

    minimaal wo-werk- en -denkniveau en een brede ICT-basis;
    ervaring met minimaal een van de volgende programmeertalen: Java, C++, C#, Go;
    goede beheersing van Linux en Bash;
    meerdere jaren werkervaring als softwareontwikkelaar;
    kennis over schaalbaarheid en performance van systemen.

Goede kandidaten worden meteen uitgenodigd voor een gesprek, dus wacht niet met solliciteren!
Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 219,- en loopt op tot maximaal € 667,- bruto per maand bij een volledige werkweek.
    Maand­salaris Min €3.256 – Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.
    Een psychologisch en een veiligheidsonderzoek maken deel uit van de selectieprocedure c.q. aanstellingsvoorwaarden.

Meer over jouw toekomstige afdeling

De unit ICT is de IT-leverancier van de Algemene Inlichtingen- en Veiligheidsdienst (AIVD) en bestaat uit een aantal serviceteams. De unit ICT ontwerpt, ontwikkelt, implementeert en beheert flexibele, duurzame en betrouwbare ICT-oplossingen waarmee de werkprocessen van de AIVD worden ondersteund en die het de dienst mogelijk maken zijn doelstellingen te bereiken. Adequate informatiebeveiliging is daarbij een van de belangrijkste randvoorwaarden. Daarnaast adviseert de unit de gebruikersorganisatie hoe zij haar ICT-voorzieningen kan doorontwikkelen of vernieuwen om optimaal te blijven aansluiten bij de informatiebehoeften van de organisatie.

Je gaat werken bij het serviceteam Operatiën en Inlichtingen. Deze is opgedeeld in verschillende DevOps-teams. Je gaat specifiek aan de slag bij het team dat zich bezighoudt met gerichte interceptie. We zijn oplossingsgericht en gaan voor snelle resultaten. Je wordt insider bij een groep hoogopgeleide softwareontwikkelaars. Binnen het team wordt het gewerkt aan complexe technische vraagstukken, waarbij we graag de diepte induiken.
