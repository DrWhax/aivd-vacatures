    Stand­plaats Zoetermeer
    Contractduur 2 jaar
    Uren per week 36
    Maand­salaris €2.737 - €4.400
    Salaris­niveau schaal 10
    Niveau Bachelor - HBO

    Vakgebied ICT
    Reageren voor 30 maart
    Vacaturenummer 2020/021
    Plaatsingsdatum 3 maart 2020
    Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Communiceren, coördineren, samenwerken en vooral klantgericht handelen. Blink jij juist daarin uit? Kom bij onze organisatie werken als applicatiecoördinator in het team Applicatie Services en zet jouw brede ICT-expertise in om je AIVD-collega’s te helpen hun werk beter te doen.

Wat ga je doen?
De AIVD maakt voor de ondersteuning van bedrijfsprocessen gebruik van diverse aangekochte softwarepakketten. Als applicatiecoördinator ben je verantwoordelijk voor de implementatie, het onderhoud en het bieden van support van deze pakketten. Jij bent daarvoor hét technisch aanspreekpunt voor alle partijen. Een tijdige en juiste afstemming en communicatie met de klanten, de leveranciers en je ICT-collega’s is in jouw functie daarom cruciaal.

Je brengt de ICT-behoeften van interne klanten in kaart. In overleg met de collega’s die verantwoordelijk zijn voor servers, storage, netwerken en werkplekken bepaal je de impact op bestaande ICT-voorzieningen. Dat jij een kei bent in organiseren en mensen kunt laten samenwerken komt daarbij goed van pas.

Vervolgens leid je de implementatie in goede banen (waarbij je zelf ook de handen uit de mouwen steekt) en zorg je ervoor dat pakketten goed worden beheerd en dat de updates en upgrades tijdig en beheerst worden uitgevoerd. Dankzij jouw brede ICT-kennis en hands-onmentaliteit hoeven klanten zich geen zorgen te maken over de technische aspecten van implementatie en beheer.

Wat krijg je ervoor terug?
Het leuke is dat je je midden in de organisatie bevindt. Hierdoor bouw je al snel een groot netwerk op binnen de AIVD. Deze baan is de uitgelezen kans om jouw brede IT-expertise en social skills te combineren. Je krijgt een verantwoordelijke rol (waarbij jij als de expert wordt gezien) met alle vrijheid en flexibiliteit om je werk in te vullen zoals jij wilt. Wil jij je als ICT’er verder ontwikkelen? Mooi, hier helpen we je graag bij!
Functie-eisen

Anticiperen, samenwerken en flexibel zijn; jij weet dat deze combinatie nodig is om applicaties met succes te implementeren en goed te laten draaien. Misschien kun je daarbij al terugvallen op ervaring met Application Life Cycle Management (anders ga je bij ons die ervaring snel opdoen). Je bent een organisatietalent en bewaart altijd het overzicht, ook als je soms met ingewikkelde zaken te maken krijgt. Verder beschik je over:

    hbo-niveau en een afgeronde technische opleiding;
    ervaring met beheer in Windowsomgevingen, zowel met de infrastructurele als de applicatiekant;
    aantoonbare ervaring met het coördineren van ICT-activiteiten/-projecten.

Arbeids­voorwaarden

    Salaris­niveau schaal 10
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 190,- en loopt op tot maximaal € 603,- bruto per maand bij een volledige werkweek.
    Maand­salaris Min €2.737 – Max. €4.400 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

Een van de afdelingen van de unit ICT is het Serviceteam VO en Bedrijfsvoering. Dit serviceteam levert ICT-diensten ten behoeve van de unit Veiligheidsonderzoeken en ten behoeve van bedrijfsvoeringsprocessen zoals HRM, inkoop en financiën.

Een belangrijk deel van deze ICT is gebaseerd op SAP, maar het serviceteam ontwikkelt en beheert ook eigen (web)applicaties en is daarnaast met het subteam Applicatie Services verantwoordelijk voor standaardapplicaties en third-party-software. De dienstverlening van het serviceteam strekt zich uit over de gehele levenscyclus van de systemen en applicaties, van ontwikkeling en implementatie tot en met uitfasering.
