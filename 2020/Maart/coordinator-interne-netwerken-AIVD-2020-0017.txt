Stand­plaats Zoetermeer
Contractduur 2 jaar
Uren per week 32 - 36
Maand­salaris €3.256 - €5.003
Salaris­niveau schaal 11
Niveau Bachelor - HBO

Vakgebied ICT
Reageren voor 12 mei
Vacaturenummer 2020/043
Plaatsingsdatum 31 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Betrouwbare, functionele en toekomstbestendige verbindingen, waarmee we onderling veilig gevoelige informatie kunnen uitwisselen. Een pittige opdracht voor onze netwerkengineers, waar ze met veel inzet en creativiteit aan werken. En waar ruimte is voor jouw vermogen tot afstemmen, coördineren en aansturen.

Wat ga je doen?
We stellen zeer hoge eisen aan de veiligheid en betrouwbaarheid van de lijnen, routers en switches die samen onze  standaardgerubriceerde  netwerken vormen. Er kan immers informatie in de vorm van (staats)geheimen overheen gaan. Sommige informatie moet op het juiste moment voor de juiste gebruikers beschikbaar zijn en mag het gebouw nooit verlaten.

Dat betekent: samen met ons Security Operations Centre continu schakelen tussen verschillende beveiligingsregimes en altijd alert zijn op risico’s, van scriptkiddies tot vijandige, buitenlandse diensten.

Als coördinator interne netwerken ligt jouw focus op het team dat zich bezighoudt met de performance en doorontwikkeling van deze netwerken. Naast een inhoudelijke, heb je ook een coördinerende rol. Je organiseert de meer complexe werkzaamheden, adviseert managers over de aanpak van projecten en regelt de inzet van medewerkers. Ook denk je mee over innovaties en vernieuwingsprogramma’s, zowel als het gaat om het bedenken en implementeren van nieuwe netwerken als bij de vervanging van bestaande apparatuur of componenten. Een mooie stap voor jou als ervaren netwerkengineer die graag meer coördinerend en strategisch wil werken.

Wat krijg je ervoor terug?
Een functie waar je werken met geavanceerde technologie kunt combineren met aansturende en projecttaken op het gebied van de hoogste klasse aan apparatuur. Jouw oplossingen zijn een essentieel onderdeel van de volledige beveiligingsketen van Nederland. In een team waar doel- en resultaatgerichtheid samengaan met zorgen voor een goede sfeer en het maken van plezier. En waar vernieuwing en initiatief leidend zijn, zodat jouw professionaliteit alle ruimte krijgt.

Functie-eisen

Jij kunt de balans vinden tussen innovatie en veiligheid, tussen taakgericht en mensgericht en tussen belangrijk en urgent. Je houdt ervan om samen klussen te klaren en je bent niet bang om op z’n tijd een knoop door te hakken. Je bijt je graag vast in nieuwe materie en beweegt makkelijk mee als de zaken net even anders lopen dan gedacht. Daarnaast beschik je over:

    een hbo-werk- en -denkniveau, een afgeronde (IT-)technische opleiding en een certificering op het gebied van netwerken (bijvoorbeeld CCNP);
    minimaal vijf jaar werkervaring als netwerkengineer in een veeleisende enterprise-omgeving en ervaring in een coördinerende rol;
    productkennis van bijvoorbeeld Cisco, Extreme Networks, HP en Juniper.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 219,- en loopt op tot maximaal € 667,- bruto per maand bij een volledige werkweek.
    Maand­salaris Min €3.256  Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De unit ICT is de IT-leverancier van de Algemene Inlichtingen- en Veiligheidsdienst (AIVD) en bestaat uit een aantal serviceteams. De unit ontwerpt, ontwikkelt, implementeert en beheert flexibele, duurzame en betrouwbare ICT-oplossingen. Hiermee worden de werkprocessen van de AIVD ondersteund die het de dienst mogelijk maken om zijn doelstellingen te bereiken. Adequate informatiebeveiliging is daarbij een van de belangrijkste randvoorwaarden.

Daarnaast adviseert de unit de gebruikersorganisatie hoe zij hun ICT-voorzieningen kunnen doorontwikkelen of vernieuwen om optimaal te blijven aansluiten bij de informatiebehoeften van de organisatie.

