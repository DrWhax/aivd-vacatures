Stand­plaats Zoetermeer
Contractduur 2 jaar
Uren per week 36
Maand­salaris €3.256 - €5.003
Salaris­niveau schaal 11
Niveau Master/doctoraal, Bachelor - HBO

Vakgebied Orde / vrede / veiligheid
Reageren voor 5 april
Vacaturenummer 2020/030
Plaatsingsdatum 11 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Het in kaart brengen van financiële informatie en geldstromen speelt een belangrijke rol in het inlichtingenproces. Combineer jij gedegen en recente kennis van de bancaire sector met mensenkennis, inlevingsvermogen, rolflexibiliteit en resultaatgerichtheid? Bekijk dan de functie van acquisiteur financiële inlichtingen.

Wat ga je doen?

Voor ons werk zijn we afhankelijk van de juiste inlichtingen. Deze inlichtingen vinden we in uiteenlopende bronnen, zoals al dan niet openbare systemen of databestanden. Ook mensen zijn een belangrijke bron. Als acquisiteur financiële inlichtingen bouw en onderhoud je een netwerk van personen die werken in of kennis hebben van de financiële wereld, zoals van de bancaire ICT-infrastructuur, cryptocurrency’s en andere ontwikkelingen binnen de sector. Je draagt bij aan het in kaart brengen van geldstromen die de Nederlandse veiligheid kunnen bedreigen, door heimelijke politieke beïnvloeding, terrorisme of economische spionage. In nauw overleg met de betrokken onderzoeksteams leg je contacten en achterhaal je inlichtingen waardoor we dergelijke zaken voor kunnen zijn of andere instanties kunnen laten handelen. Om de veiligheid van je bron te waarborgen zijn deze ontmoetingen meestal heimelijk. Met flexibiliteit en improvisatievermogen weet je al naar gelang de omstandigheden de juiste rol neer te zetten. Natuurlijk trainen we je zeer goed, zodat je je operaties succesvol uit kunt voeren.

Wat krijg je daarvoor terug?

Een unieke, enerverende en veeleisende baan. Je bent onderdeel van een hecht en gemotiveerd team, al handel je regelmatig zelfstandig en naar eigen inzicht. De selectie voor deze functie is zwaar, maar je levert dan ook een essentiële bijdrage aan de veiligheid van Nederland. Daar komt bij dat de opleidings- en ontwikkelmogelijkheden bij ons meer dan uitstekend zijn en we stimuleren je om er optimaal gebruik van te maken.
Functie-eisen

Je weet wat mensen beweegt en je bent vaardig in het achterhalen van drijfveren. Door (zelf)discipline, een hoge mate van zelfinzicht en openheid over je eigen optreden ben je je doorlopend bewust van (de grenzen van) je handelen en het doel van jouw acties. Je beschikt over sterke interpersoonlijke en communicatieve vaardigheden, je bent flexibel en je kunt improviseren. Daardoor kun je vasthouden aan je rol, ook als de omstandigheden dat soms moeilijk maken. Daarnaast heb je:

    minimaal een hbo-opleiding afgerond, bij voorkeur op economisch of financieel gebied;
    minimaal drie jaar ervaring in een bancaire omgeving;
    brede kennis van het bankwezen;
    goede kennis van financiële systemen en veiligheidsstandaarden;
    geen probleem met werken buiten kantoortijden.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 219,- en loopt op tot maximaal € 667,- bruto per maand bij een volledige werkweek.
    Maand­salaris Min €3.256  Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 2 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de Algemene Inlichtingen- en Veiligheidsdienst (AIVD).
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatieknop reageert. Je uitgebreide motivatie is ingevuld en je cv is bijgesloten (in .doc-, .txt-, .rtf- of .docx-bestand).
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer zes maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De directie Operatiën voert operationele activiteiten en operaties uit ten behoeve van onderzoeken in het inlichtingenproces, om zo de democratische rechtsorde en de staatsveiligheid te beschermen, de veiligheid te bevorderen en een bijdrage te leveren aan de vorming van het buitenlands beleid. Ook verricht de directie informatiebeveiligingstaken ten behoeven van de Rijksoverheid.

