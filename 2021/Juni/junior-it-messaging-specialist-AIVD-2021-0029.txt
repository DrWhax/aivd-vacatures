    Stand­plaats Zoetermeer
    Contractduur 1 jaar
    Uren per week 32 - 36
    Maand­salaris €2.756 - €4.430
    Salaris­niveau schaal 10
    Niveau MBO - 4

    Vakgebied ICT
    Reageren voor 30 juli
    Vacaturenummer 2021/087
    Plaatsingsdatum 8 juni 2021
    Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Ben jij leergierig en wil jij jouw IT-skills verder ontwikkelen in een hecht team? Ga aan de slag als IT Messaging Specialist bij de AIVD, werk met de slimste collega’s samen aan de beste technieken én tegelijk aan de veiligheid van Nederland.

Wat ga je doen?

Het lijkt zo vanzelfsprekend, maar veilig kunnen communiceren is van cruciaal belang voor alle medewerkers van de AIVD. Als Junior Messaging Specialist zorg jij ervoor dat de collega’s optimaal kunnen communiceren. Denk aan e-mailen en chatten, maar ook aan het uitwisselen van bestanden. Deze communicatie verloopt allemaal via het HCL Collaboration Solution Platform. En werkt op basis van HCL -producten zoals Domino, Sametime, Notes en Verse.

Het spreekt voor zich dat de beveiliging van dit platform tot in de puntjes geregeld moet zijn. Daar zorg jij samen met je collega’s voor. Daarnaast ben je medeverantwoordelijk voor de beschikbaarheid van de systemen, de monitoring van prestaties en het analyseren en oplossen van problemen. Zo pak je dagelijks de support- en wijzigingsverzoeken op en verhelp je eventuele verstoringen aan de dienstverlening. En uiteraard zorg je samen met het team ervoor dat alle documentatie op orde is (en blijft). Het leuke aan deze baan vinden wij, dat je veel contact hebt met collega’s uit andere IT-teams en de eindgebruikers.

Wil jij het maximale halen uit je functie in een gezellig team? Mooi! Want samen met je collega’s ben je voortdurend op zoek naar verbetermogelijkheden. Kan het platform nog betrouwbaarder en efficiënter worden gemaakt? Kan nieuwe technologie bijdragen aan een betere AIVD? En hoe kun je inspelen op veranderende behoeften? Zo zullen we mogelijk op termijn migreren naar het Microsoft Exchange-platform.Deze optie wordt nog verkend.
Kortom: dit is een heel boeiende en diverse baan, waarin jij succesvol bent op het moment dat eindgebruiker tevreden is: het platform draait stabiel en veilig en wijzigingen worden snel opgepakt.

Wat krijg je ervoor terug?

Je komt terecht in een omgeving waar vernieuwing en verbetering hoog in het vaandel staan, waarin volop wordt gewerkt aan fascinerende en complexe projecten. In het team is veel ruimte voor jouw inbreng, samenspraak en stevige inhoudelijke discussies. Een functie waar je de gelegenheid krijgt om veel nieuwe dingen te leren, zowel op technisch als persoonlijk vlak. Jouw ontwikkeling wordt dan ook flink gestimuleerd. Goed voor jouw persoonlijke groei, maar ook goed voor de veiligheid van Nederland.
Functie-eisen

Je wilt graag groeien in het IT-vak, je bent leergierig ingesteld en in staat om je snel nieuwe technologiën eigen te maken. Je laat je niet uit het veld slaan als een dag net even anders loopt dan gepland. Je communiceert even makkelijk met je directe collega’s als met eindgebruikers. Ook ben je analytisch sterk: je kunt het technische speelveld overzien en weet een technisch probleem goed te duiden. Daarnaast heb je:

    Een afgeronde ICT-opleiding op minimaal MBO-niveau 4 (of je gaat deze opleiding op korte termijn afronden).
    Een brede basiskennis van ICT en je bent bekend met verschillende technische infrastructuren, hostingplatforms (Microsoft Windows en Linux), email- en netwerkprotocollen.
    Enige kennis van en ervaring met de HCL-producten (Domino, Sametime, Notes, Verse en Connections) zou mooi zijn. Heb je deze ervaring nog niet? Geen probleem: als jij leergierig genoeg bent, spijkeren we jouw kennisniveau graag bij door middel van een opleiding, of training on the job.

Afhankelijk van je kennis en je praktijkervaring als admin op het HCL-productportfolio wordt je ingeschaald in schaal 9 of 10.

Arbeids­voorwaarden

    Salaris­niveau schaal 10
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 191,- en loopt op tot maximaal € 608,- bruto per maand bij een volledige werkweek.
    Maand­salaris Min €2.756 – Max. €4.430 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat uit geld (16,37% van je bruto jaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaal vriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je OV-reiskosten woon-werkverkeer en gedeeltelijk betaald ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De Unit ICT levert duurzame en betrouwbare ICT-oplossingen en optimale ondersteuning van alle processen, zowel voor de primaire taak van de AIVD, als voor de bedrijfsvoering.

De afdeling Microsoft & Messaging werkt aan beheer, ontwikkeling en innovatie van de op Microsoft gebaseerde infrastructuur en de communicatie diensten op basis van het HCL-productportfolio (Domino, Sametime, Notes en Verse). Dat vraagt om evenwicht tussen goede dienstverlening voor de vele gebruikers en de hoogste niveaus van beveiliging. De medewerkers zijn deskundig, collegiaal en toegewijd. Zo leveren ze een belangrijke bijdrage aan efficiënt werken én aan de veiligheid van Nederland.
