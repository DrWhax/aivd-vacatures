    Stand­plaats Zoetermeer
    Contractduur 1 jaar
    Uren per week 32 - 36
    Maand­salaris €2.422 - €3.157
    Salaris­niveau schaal 7
    Niveau MBO - 4

    Vakgebied Financieel / economisch
    Reageren voor 29 juni
    Vacaturenummer 2021/089
    Plaatsingsdatum 10 juni 2021
    Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Wil jij werken als medewerker financiële administratie in een omgeving waarbij elke dag anders kan zijn? Spreekt de combinatie van financieel-administratief bezig zijn en het persoonlijke contact met klanten jou aan? Solliciteer dan naar de functie van medewerker financiële administratie bij de AIVD.

Als medewerker financiële administratie ben je (mede)verantwoordelijk voor de volledigheid en juistheid van de financiële administratie van onze organisatie. Samen met jouw collega’s zorg je voor adequate ondersteuning van interne en externe klanten. Je signaleert knelpunten en je hebt daarbij oog voor kwaliteitsverbetering van de financiële administratie. De AIVD is geen standaard organisatie. Onze prioriteiten kunnen per dag verschillen. Dit houdt jouw werk dus afwisselend.

Jouw dagelijkse werkzaamheden bestaan uit het voeren en bewaken van de debiteuren- administratie, het verifiëren en verwerken van facturen en onkostendeclaraties, het voorbereiden van betalingen en het boeken van bankafschriften. Incidenteel wordt je gevraagd om de kasadministratie te voeren. Een andere taak is het archiveren van financiële documenten.

Wat krijg je terug?

Bij de financiële administratie ben je heel afwisselend bezig en heb je een spontane aanloop van klanten. Bovendien kan je met jouw opgedane ervaring de AIVD helpen om processen binnen jouw vakgebied te optimaliseren. Je gaat werken in een team met vier collega’s die zowel oog als hart hebben voor de zaak.

Functie-eisen

Je bent van nature klantgericht en collega’s en afnemers ervaren jou als communicatief toegankelijk. Je kunt goed omgaan met lastige klanten en bent stressbestendig. Je doet je werk accuraat en bent een teamspeler. Verder:

    Ben je in het bezit van een mbo-diploma op het gebied van financiële administratie (praktijkdiploma boekhouden of een afgeronde MBA-opleiding;
    Heb je minimaal twee jaar werkervaring in een soortgelijke functie;
    Je hebt kennis van en inzicht in boekhoudkundige systemen en processen (waarbij kennis van SAP een pre is) en mee te denken in ontwikkelingen in deze systemen en processen;
    Beschik je over kennis van Excel;
    Op vrijdag werken is voor jou geen probleem.

Een psychologisch- en een veiligheidsonderzoek maken deel uit van de selectieprocedure c.q. aanstellingsvoorwaarden

Arbeids­voorwaarden

    Salaris­niveau schaal 7
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 121,- en loopt op tot maximaal € 388,- bruto per maand bij een volledige werkweek.
    Maand­salaris Min €2.422 – Max. €3.157 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat uit geld (16,37% van je bruto jaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaal vriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je OV-reiskosten woon-werkverkeer en gedeeltelijk betaald ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

Het Dienstencentrum werkt aan interne services voor leidinggevenden en medewerkers, met veel aandacht voor klantgerichtheid en kwaliteit.

De afdeling Inkoop en financiën koopt centraal de goederen en diensten voor de hele AIVD in. Ook advies bij bijzondere inkooptrajecten valt daaronder, variërend van operationele producten tot speciale, heimelijke vormen van IT-dienstverlening. De medewerkers zijn deskundig, oplettend en toegewijd. Zo leveren ze een belangrijke bijdrage aan de efficiency van de organisatie én aan de veiligheid van Nederland.
