Stand­plaats Zoetermeer
Contractduur 1 jaar
Uren per week 32 - 36
Maand­salaris €3.842 - €5.710
Salaris­niveau schaal 12
Niveau WO bachelor

Vakgebied ICT
Reageren voor 9 juli
Vacaturenummer 2021/046
Plaatsingsdatum 28 mei 2021
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Wil jij aan de hand van cyber threat intelligence op jacht gaan naar de meest geavanceerde aanvallers? Dan is de AIVD de plek waar jij je thuis hoort!

Wat ga je doen?

Je gaat (samen met je teamleden) actief op zoek naar sporen die mogelijk door
aanvallers zijn achtergelaten. Je combineert openbare bronnen met gerubriceerde
informatie om te hunten op onze netwerken en om zo effectief mogelijk detectie
use-cases te ontwikkelen. Je bent betrokken bij forensisch onderzoek en incident
response, en je helpt mee om kwetsbare software te identificeren. Dit alles doe
je met automation in je achterhoofd: je wilt saaie klussen zoveel mogelijk
wegautomatiseren, zodat er tijd overblijft voor het uitdagende werk.

Wat krijg je ervoor terug?

Je werkt straks in een technisch hoogstaand, creatief en dynamisch team. Je
krijgt veel vrijheid en ruimte om jouw expertise in te zetten en jezelf verder
te ontwikkelen. Dit kan in nagenoeg elke securityrichting die bij jou past of
waar je interesse ligt. Je werkt samen met veel technici uiteenlopende
afdelingen van de AIVD. Ook kun je een deel van je tijd besteden aan het
researchen van innovatieve technieken.

Functie-eisen

Je wilt jouw uitgebreide technische kennis en ervaring graag inzetten voor de
veiligheid van Nederland. Dit doe je op een creatieve en overtuigende manier,
die evenveel is gericht op een goede samenwerking als op het behalen van
resultaat. Je bent nieuwsgierig van aard en wilt jezelf blijven ontwikkelen.

Daarnaast:

    werk en denk je op minmaal hbo niveau;
    heb je minimaal drie jaar werkervaring in een technische IT-functie, bijvoorbeeld als netwerkengineer;
    heb je diepgaande technische kennis op het gebied van computernetwerken of -systemen;
    heb je interesse in security of wil je je meer ontwikkelen in dit vakgebied;
    hebben kandidaten met ervaring in een IT-securityfunctie een streepje voor (bijvoorbeeld als     security analyst, pentester of security onderzoeker);
    is ervaring met programmeertalen, zoals Go of Python, ook een pre.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 225,85 en loopt op tot maximaal € 708,35 bruto per maand bij een volledige werkweek.
    Maand­salaris Min €3.842 – Max. €5.710 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

Het securityteam waar je terecht komt werkt op een DevOps manier en probeert
zoveel mogelijk van het werk te automatiseren. Het team bestaat uit security
engineers en analisten met een engineering mindset, met expertise in domeinen
variërend van software development, data science, hacking tot malware analyse en
forensics. Technieken en tools waar je mee komt te werken omvatten ELK, Moloch
en cloud native technologieën als Docker en Kubernetes.
