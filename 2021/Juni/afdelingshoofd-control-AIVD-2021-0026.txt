Stand­plaats Zoetermeer
Contractduur 1 jaar
Uren per week 36
Maand­salaris €4.831 - €7.096
Salaris­niveau schaal 14
Niveau WO bachelor

Vakgebied Financieel / economisch
Reageren voor 23 juni Nog 9 dagen
Vacaturenummer 2021/083
Plaatsingsdatum 30 mei 2021
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

Is planvorming, uitvoering, verantwoording, sturing en risicobeheersing jouw
tweede natuur? De afdeling Control ondersteunt de organisatie bij het goed
doorlopen van de managementcontrolcyclus op strategisch, tactisch en
operationeel niveau. Flexibiliteit, aanpassingsvermogen en een scherp oog voor
risico’s zijn, naast een groot hart voor beheer en administratie, van groot
belang aangezien onze organisatie hard groeit, technologische ontwikkelingen
niet stilstaan en de samenleving hoge eisen stelt aan de kwaliteit van ons werk.

Het doel van de afdeling Control is zorgdragen voor het optimale gebruik van de
middelen die de AIVD ter beschikking heeft door middel van het tijdig en
accuraat informeren van het management over de voortgang van de vereiste
doelbereiking en de daarbij gesignaleerde risico’s. De afdeling ziet toe op de
rechtmatige en doelmatige besteding van het AIVD-budget in het kader van de
Rijksbegrotingscyclus en een integere en transparante bedrijfsvoering. Daarnaast
draagt de afdeling Control zorg voor het plannen en uitvoeren van audits waarmee
het MT aanvullende zekerheid wordt verschaft over proces- en risicobeheersing.

Wat ga je doen?

Als hoofd van de afdeling Control draag je zorg voor het beleid en voor de
realisatie van de producten en diensten van de afdeling. Je adviseert de
(plaatsvervangend) directeur-generaal van de AIVD inzake de koers van de
organisatie en het realiseren van de strategische doelen van de organisatie. Je
ziet erop toe dat de control- en auditfunctie zich blijft mee ontwikkelen met de
dienst en zodoende volwaardig gesprekspartner voor de gehele organisatie is en
blijft. Ook ligt er een veranderopgave voor het team in relatie tot nieuwe
organisatiebrede sturingsconcepten voortkomend uit de doorontwikkeling AIVD. Als
DG-Controller maak je functioneel deel uit van de controlorganisatie van het
ministerie van BZK. Je bent een volwaardige gesprekspartner voor de
dienstleiding, directeuren unithoofden en de directeur FEZ van het ministerie
van BZK. Verder voer je dienstbrede, (inter)nationale en (inter)departementale
overleggen over (inter)departementale beleidsvorming. Je ontwikkelt en
onderhoudt externe strategische contacten voor en namens de dienst.

De werkzaamheden hebben betrekking op de gehele AIVD en in het bijzonder de
afdeling Control en de Centrale Staf. Het gaat om het verrichten van
werkzaamheden met een zeer gevoelig bedrijfsmatig en/of politiek bestuurlijk
karakter, gericht op visievorming en strategiebepaling op het aandachtsgebied
teneinde de dienstdoelstellingen te realiseren. Het hoofd Control is lid van de
Centrale Staf en rapporteert in die hoedanigheid, naast aan de functionele lijn,
aan de (plaatsvervangend) DG. Het hoofd Control heeft te allen tijde
rechtstreekse toegang tot de DG en plaatsvervangend DG van de AIVD. Het hoofd
Control heeft een standing invitation voor het MT en neemt op eigen verzoek of
op uitnodiging van de Voorzitter deel aan MT- vergaderingen.

Je geeft leiding aan de afdeling Control die uit 15 mensen bestaat. Je bent
verantwoordelijk voor het behalen van de afgesproken resultaten, draagt zorgt
voor de inrichting van de werkprocessen en bewaakt de voortgang en kwaliteit. Je
begeleidt en coacht de medewerkers bij de dagelijkse werkzaamheden en houdt
werving- & selectiegesprekken, alsmede functionerings-, voortgangs- en
beoordelingsgesprekken. Je leidt het werkoverleg van de afdeling en bent lid van
het managementteam van de Centrale Staf.

Wat krijg je ervoor terug?

De afdeling Control is centraal in de organisatie gepositioneerd hetgeen garant
staat voor veel dynamiek en de nodige intellectuele uitdagingen. Het werkterrein
van de organisatie is uniek en dat vertaalt zich ook door naar de verschillende
control vraagstukken die zich dagelijks voordoen. Operationele, tactische en
strategische keuzevraagstukken moeten geregeld in interdepartementaal en soms
internationaal perspectief worden bezien. Dat stelt hoge eisen aan creativiteit
en doet tegelijkertijd beroep op vakkennis en communicatieve vaardigheden. De
producten van de afdeling vinden hun weg naar een zeer gevarieerde groep
afnemers; van het interne lijnmanagement tot de Tweede kamer. Het team bestaat
uit gedreven professionals die elkaar durven aan te spreken, transparantie en
kwaliteit hoog in het vaandel hebben staan en worden gewaardeerd door de
organisatie. Er is veel ruimte voor initiatief.

Functie-eisen

    Voor de functie dien je te beschikken over een WO werk- en denkniveau, verkregen door een relevante studie. Je beschikt daarnaast over ruime werkervaring als leidinggevende.
    Je hebt ruime werkervaring binnen het Rijk op het terrein van control en openbare financiën. Je weet wat buiten en binnen de organisatie speelt en weet zowel intern als extern de juiste onderwerpen op het juiste moment te agenderen.
    Je hebt kennis van en inzicht in complexe politieke en bestuurlijke beleids- en besluitvormingsprocessen en hebt ervaring met strategievorming, (inter)departementale beleidsvorming, aansturing van (beleids)processen, organisatieontwikkeling en governance vraagstukken.
    Je hebt financiële ervaring en bent in staat een brug te slaan tussen financiële kaders en operationele activiteiten. Bovendien zorg je met je afdeling voor een hechte verbinding met de andere afdelingen binnen de Centrale Staf en de AIVD-onderdelen daarbuiten. Aangezien voor de komende jaren een transitie van zowel het financiële als het personele systeem is voorzien, zijn kennis van en ervaring en affiniteit met conversie en transitie van administratieve systemen noodzakelijk.
    Je hebt kennis van en ervaring met het opstellen en uitvoeren van een auditportfolio en bent bekend met het internationale raamwerk voor de beroepsuitoefening van het Instituut van Internal Auditors (IIA).
    Je kunt goed luisteren en bent in staat om onder grote druk te functioneren. Daarnaast heb je een verbindende persoonlijkheid, kun je goed samenwerken en beschik je over zelfreflecterend vermogen.
    Je kunt je staande te houden in situaties waarin sprake is van grote druk, tegengestelde belangen en een hoog politiek bestuurlijk afbreukrisico.
    Je hebt een gezaghebbende uitstraling en weet dat te combineren met een sterke resultaat- en samenwerkingsgerichtheid. Je bent pro-actief en gaat met diplomatieke zakelijkheid te werk.
    Je beschikt over uitstekende en bewezen leidinggevende capaciteiten. Je stuurt op een resultaatgericht, situationele en motiverende wijze de medewerkers van de afdeling aan. Je staat midden in de afdeling, bent voortdurend aanspreekbaar en geeft voldoende ruimte aan de medewerkers.

Arbeids­voorwaarden

    Salaris­niveau schaal 14
    Salaris­omschrijving

    Het salaris is gebaseerd op een volledige werkweek. Daarnaast is aan het werken bij de AIVD een toeslag verbonden. Deze toeslag bedraagt bij indiensttreding € 202,- en loopt op tot maximaal € 640,- bruto per maand bij een volledige werkweek.
    Maand­salaris Min €4.831 – Max. €7.096 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur 1 jaar
    Minimaal aantal uren per week 36
    Maximaal aantal uren per week 36

Overige arbeids­voorwaarden

Naast het salaris ontvang je een Individueel Keuzebudget (IKB). Het IKB bestaat
uit geld (16,37% van je bruto jaarsalaris) en tijd. Met het IKB maak jij de
keuzes die bij jou passen en kun je een deel van je arbeidsvoorwaarden zelf
samenstellen. Je kunt er bijvoorbeeld voor kiezen om een deel van je
maandinkomen te laten uitbetalen wanneer jij dat wenst. Ook kun je dit budget
omzetten in verlof en andersom of besteden aan fiscaal vriendelijke doelen. De
Rijksoverheid hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer verschillende studiefaciliteiten, bedrijfsfitness, volledige
vergoeding van je OV-reiskosten woon-werkverkeer en gedeeltelijk betaald
ouderschapsverlof.

Bijzonderheden

    Solliciteren? Stuur ons een cv en sollicitatiebrief waaruit duidelijk en onderbouwd je motivatie blijkt om te willen werken bij de AIVD.
    Na de sluitingsdatum is het niet meer mogelijk om te solliciteren.
    Je sollicitatie wordt alleen in behandeling genomen wanneer je op de juiste manier, via de daarvoor bestemde sollicitatie-knop reageert. Je uitgebreide motivatie is ingevuld en je cv is bijgesloten.
    We vragen je om niet met anderen te spreken over je sollicitatie bij de AIVD. Het kan je sollicitatie en eventuele loopbaan bij de AIVD schaden en je veiligheid in gevaar brengen.
    Om veilig te solliciteren, raden we je sterk aan je online sollicitatie vanuit Nederland te versturen. Verblijf je in het buitenland, wacht dan tot je weer in Nederland bent.
    Een veiligheidsonderzoek op niveau A, psychologische onderzoeken, het opvragen van referenties en online screening zijn daarom onderdeel van de sollicitatieprocedure.
    Om in aanmerking te komen voor een functie bij de AIVD moet je de Nederlandse nationaliteit hebben en (in principe) de afgelopen 10 jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Houd er rekening mee dat de selectieprocedure, inclusief het veiligheidsonderzoek, ongeveer 6 maanden in beslag kan nemen.
    De AIVD gebruikt een digitale manier om te solliciteren. Houd er rekening mee dat het invullen van het sollicitatieformulier mogelijk technische problemen met zich meebrengt. Wacht dus niet tot het laatste moment met solliciteren.

Meer over jouw toekomstige afdeling

De afdeling Control is onderdeel van de Centrale Staf van de AIVD en vormt een
belangrijke schakel naar het departement als het gaat om controlvraagstukken van
BZK en vertaalt deze naar dienstspecifieke kaders en 'spelregels '. De afdeling
is verantwoordelijk voor het Management Control Systeem van de dienst en de
producten die in dat kader zijn voorgeschreven (o.a. jaarplannen,
bestedingsplannen, management rapportages, begrotingsbijdragen). De afdeling
adviseert het management bij het aanbrengen van scherpte en focus in te behalen
doelen en is verantwoordelijk voor het leveren van managementadvies met
betrekking tot sturing en (risico)beheersing. Ook richt de afdeling zich op de
interne (financiële) kaderstelling en het verzorgen van managementinformatie op
directie- en unitniveau. De afdeling Control is tevens verantwoordelijk voor het
opstellen van de auditprogrammering en de uitvoering van evaluatie-, review- en
auditactiviteiten met het oog op strategische risicobeheersing.

De afdeling Control maakt deel uit van de centrale staf van de AIVD. Met de
directie FEZ van BZK is veelvuldig contact. Verder onderhoudt de afdeling
Control een aantal strategische externe relaties, waaronder de Audit Dienst
Rijk, de Algemene Rekenkamer, FIN/IRF en de MIVD.
